# Bible Dictionary (Tyndale)

## License Information

**Bible Dictionary (Tyndale)** is based on and adapted from: _Tyndale Open Bible Dictionary_, [Tyndale House Publishers](https://tyndaleopenresources.com/), 2023, which is licensed under a [CC BY-SA 4.0 license](https://creativecommons.org/licenses/by-sa/4.0/legalcode.en).

This markdown version is provided under the same license.



--------------------------------

## Aposel Paul (id: 26214)

PAUL, Aposel
============

Bikpela lidaman bilong Sios long wan handet yia, aposel bilong olgeta lain we i no Juda; man i raitim 13pela liklik pas.

Liklik Tok Save

•Famili na wanem Kalsa bilong yu

•Edukesen

 Sol man bilong kilim ol lain

•Tanim bel na harim singaut

•Redi long Wok Misin

•I go aut long Antiok

•Go wantaim Banabas

•Kansol bilong Jerusalem

•I go long longwe hap

•Wokman bilong Gospel

•Kalabus long Jerusalem

•Kalap long sip na i go Stap long Rom

•Laspela ol Yia na Kamap Santu

Famili na wanem Kalsa bilong yu
-------------------------------

Pol i kamap long AD10, wanpela Judaman insait long famili bilong ol Farisi ([Aposel 23:6](https://ref.ly/Acts23:6)) bilong lain bilong Benjamini ([Fil 3:5](https://ref.ly/Phil3:5)) long Tasus insait long Silisia ([Aposel 9:11](https://ref.ly/Acts9:11); [21:39](https://ref.ly/Acts21:39); [22:3](https://ref.ly/Acts22:3)), senta bilong bisnis na lainim long holimpas Elenistik spirit na ol politiks bilong Rom. Em i wanpela siti we em i ken amamas long em ([21:39](https://ref.ly/Acts21:39)). Papamama bilong em i kolim nem bilong em Sol, ating bihain long nambawan king bilong ol Israel, husat i wanpela lain bilong Benjamin tu ([1 Sm 11:15](https://ref.ly/1Sam11:15); [Aposel 13:21](https://ref.ly/Acts13:21)), tasol [Aposel 13:9](https://ref.ly/Acts13:9) i tok olsem "nem bilong em tu Pol." Em i save yusim nem we ol Rom i givim em Pol long olgeta leta bilong em.

Pol i lainim olgeta samting long Lo na ol Profet na ol Hibru na tok ples Aramik ([Aposel 21:40](https://ref.ly/Acts21:40); [22:2–3](https://ref.ly/Acts22:2-Acts22:3); [23:6](https://ref.ly/Acts23:6); [Gal 1:14](https://ref.ly/Gal1:14); [Fil 3:5–6](https://ref.ly/Phil3:5-Phil3:6)). Tasol Tasus, i no wanpela siti bilong Juda. Tasol, em i wankain olsem ol Grik, ples we ol i save tokples Grik na olgeta samting ol i raitim long Grik i stat long hap. Dispela i soim olsem Pol i save long Grik ([Aposel 21:37](https://ref.ly/Acts21:37)), ol tokples long strit na ol sto long Tasus.

Ol i kisim ol Juda i go long Tasus, kapital siti bilong wanpela provins insait long Rom ol i kolim Silisia, long 171BC long promotim bisnis insait long dispela rijen. Long dispela taim ol i mas mekim ol Tumbuna bilong Pol i kamap ol manmeri bilong Rom. Pol i bihainim papa bilong em na em i kamap man bilong Tasus na Rom, dispela i helpim Pol planti stret bihain taim long laip bilong em taim em i wokabaut wantaim gospel long olgeta hap bilong Rom ([Aposel 16:37](https://ref.ly/Acts16:37); [22:25–29](https://ref.ly/Acts22:25-Acts22:29); [23:27](https://ref.ly/Acts23:27)). Pol mas i gat sampela ol brata na susa, tasol [Aposel 23:16](https://ref.ly/Acts23:16) i tokaut long wanpela susa tasol, we pikinini man bilong em i bin seivim laip bilong Pol.

Pol em i man bilong mekim tent ([Aposel 18:3](https://ref.ly/Acts18:3)). Ating em i bin lainim dispela long papa bilong em, o em i mas mekim dispela wok long sapotim em yet, bihainim kastom bilong ol lain i kisim trening bilong kamap ol tisa long sios. Planti lain i save olsem ol Tasus em ol lain bilong mekim klos wantaim gras bilong ol meme we ol i kolim silisium. We ol i save samapim na mekim tent, ol sel bilong bot, ol laplap bilong stopim san na ren na ol klos long dispela laplap, Pol i kisim save long lukautim em yet long taim em i mekim wok aposel ([Aposel 18:3](https://ref.ly/Acts18:3); [20:34](https://ref.ly/Acts20:34); [28:30](https://ref.ly/Acts28:30); [2 Kor 11:9](https://ref.ly/2Cor11:9); [1 Tes 2:9](https://ref.ly/1Thess2:9); [2 Tes 3:8](https://ref.ly/2Thess3:8)).

Edukesen
--------

Pol i kamap long Tasus, tasol em i tokaut long ol Judaman olsem em i kamap long Jerusalem insait long siti na stadi aninit long Gamaliel ([Aposel 22:3](https://ref.ly/Acts22:3)). Em i no klia sapos ol i kisim Pol long Jerusalem i kam, tasol em i soim olsem sampela taim namel long krismas 13 na 20 em i statim skul bilong em long stadi long kamap tisa bilong sios. Tisa bilong em, Gamaliel, em i tumbuna man bilong Hilel, husat i kamapim wanpela skul bilong ol Farisi we em i stap yet long ol raiting bilong ol Talmud i kam inap nau. Dispela Gamaliel em dispela man tasol husat i bin grisim ol Sanhedrin long i noken kilim Pita na ol aposel ([5:33–40](https://ref.ly/Acts5:33-Acts5:40)). Dispela i soim stret olsem taim Pol i wok long skul aninit long Gamaliel insait long skul bilong Hilel we em i kisim bikpela save long kalsa bilong ol Juda na winim planti Judaman husat i wan sais bilong em na laikim stret ol pasin bilong ol lain bilong papa bilong em ([Gal 1:14](https://ref.ly/Gal1:14)). Ating long dispela hap tu na Pol i wok long hat long bihainim ol lo we bihain bai em i toktok long em long [Rom 7](https://ref.ly/Rom7:1-Rom7:25).

Taim Pol i wok long kisim skul bilong lo long Jerusalem, Jisas i mekim wok kapenta long Nasaret. Bihain Jisas i kisim ol disaipel we bihain bai ol i kamap wanwok bilong Pol insait long gospel, pinisim wok ministri bilong em, na pinisim wok bilong laip i stap gut oltaim long diwai kros long Kalvari (AD 30\). Kirap bek bilong Krais i kamapim sios, we Holi Spirit i baptaisim long Taim bilong Pestode bilong Pentekos long Jerusalem.

Sol man bilong kilim ol manmeri
-------------------------------

Bihain tasol long ol dispela samting i kamap we i senisim graun, ol memba bilong sampela Sinagog long Jerusalem, wantaim sinagog long Silisia, we Pol i kamap long em ([Aposel 6:9](https://ref.ly/Acts6:9)), i no inap stret long les long gutpela tingting na spirit (v[10](https://ref.ly/Acts6:10)) bilong wanpela memba bilong sios long Jerusalem we nem bilong em Stiven (vv [5,8](https://ref.ly/Acts6:5,Acts6:8)). Ol i mekim ol giaman tok olsem em i tok bilas long sios long pes bilong ol Sanhedrin (vv [11–15](https://ref.ly/Acts6:11-Acts6:15)) na bihain long ol i kotim em ([7:1–53](https://ref.ly/Acts7:1-Acts7:53)) ol i pulim em i go ausait long taun, we ol i stonim em i go inap em i dai. Em i kamap nambawan Kristen santu. Ol rekod i no soim planti samting we Pol i mekim long dispela taim, tasol yumi save olsem em i stap long dispela taim bikos ol manmeri husat i stap long taim bilong Stiven, husat we ol i ken tromoi ston long kilim em indai, "i lusim ol klos bilong ol long lek bilong wanpela yangpela man ol i kolim Sol \[Pol]" (v [58](https://ref.ly/Acts7:58), niv).

Long taim ol i kotim Stiven, Pol i harim kot bilong Stiven, na bihain em i yusim dispela long Antiok na Pisidia ([Aposel 13:16–41](https://ref.ly/Acts13:16-Acts13:41)). Em i lukim wanpela man wantaim pes bilong ensel ([6:15](https://ref.ly/Acts6:15)), pulap long Holi Spirit, we i lukluk i go antap na tokaut olsem "heven i op, na pikinini bilong man i sanap long hansut bilong God" ([7:56](https://ref.ly/Acts7:56)). Dai bilong Stiven em i statim wok bilong Pol long tanim bel na kamap dispela aposel we bai i go aut long ol narapela manmeri. Tasol long dispela taim Pol em i lidaman bilong ol lain i wok long bagarapim ol lain long sios. Em i save bagarapim ol na laik kilim ol disaipel bilong Bikpela ([9:1](https://ref.ly/Acts9:1)); em i kilim sios bilong God na traim long bagarapim ([Gal 1:13](https://ref.ly/Gal1:13)) taim em i putim ol Kristen long kalabus, ol man na meri wantaim ([Aposel 22:4](https://ref.ly/Acts22:4)), long planti ol taun.

Tanim bel na Bihainim
---------------------

Pol i kisim ol leta bilong hai pris long Jerusalem i go long ol sinagog long Damaskus we i givim em tok orait long kalabusim ol bilip manmeri na bringim ol i kam sanap long kot long Jerusalem ([Aposel 9:1–2](https://ref.ly/Acts9:1-Acts9:2)). Pol i go long Damaskus long mekim dispela wok. Olsem na, long ausait long taun, bai dispela samting i kamap we bai i senisim dispela man bilong bihainim lo bilong kilim Jisas Krais na bagarapim liklik sios i laik kamap i go kamap wanpela man bilong bihainim gospel na kamap man bilong kamapim sios ([1 Kor 3:10](https://ref.ly/1Cor3:10); [1 Tm 1:13](https://ref.ly/1Tim1:13)). Dispela em i stat bilong tanim bel bilong Pol (c. AD 31–33\). Dispela em i bikpela samting stret na bai i gat bikpela impoten samting bai kamap olsem na tripela stori i stap long buk bilong ol Aposel ([Aposel 9:1–19](https://ref.ly/Acts9:1-Acts9:19); [22:1–21](https://ref.ly/Acts22:1-Acts22:21); [26:1–23](https://ref.ly/Acts26:1-Acts26:23)), na planti mo toktok i stap long planti ol let we Pol yet i raitim ([1 Kor 9:1](https://ref.ly/1Cor9:1); [15:8](https://ref.ly/1Cor15:8); [Gal 1:15–16](https://ref.ly/Gal1:15-Gal1:16); [Efe 3:3](https://ref.ly/Eph3:3); [Fil 3:12](https://ref.ly/Phil3:12)).

Long dispela taim wanpela lait long heven, sain nogut tru olsem san, i kamap long Pol na olgeta lain em i wokabaut wantaim, na ol i pundaun i go daun long graun ([Aposel 26:13–14](https://ref.ly/Acts26:13-Acts26:14)). Tasol Pol wanpela tasol, i harim nek bilong Jisas i tokim em long wok bilong em olsem minista na wokman long i go long ol narapela lain manmeri (vv [14–18](https://ref.ly/Acts26:14-Acts26:18)). Ai bilong Pol i pas, na ol i bringim em i go insait long Damaskus ([9:8](https://ref.ly/Acts9:8)). Long dispela hap, disaipel Ananaias na Kristen komuniti i pogivim Pol, baptaisim em, na helpim em long taim bilong em i tanim bel (vv [10–22](https://ref.ly/Acts9:10-Acts9:22)). Em i stap liklik taim wantaim sios long dispela hap, na ol Juda i laik kilim em i dai taim em i tokaut long Jisas (vv[20–22](https://ref.ly/Acts9:20-Acts9:22)), tasol ol bilip manmeri i was gut long em na rausim em long han bilong ol lain i laik kilim em indai (vv [23–25](https://ref.ly/Acts9:23-Acts9:25)).

Stat bilong wok Ministri
------------------------

Bihain em i wok long redi long wok, we i kisim em olsem 13\-pela yia. Long dispela taim, Pol i stap long deset bilong Arabia long tripela yia. Long dispela taim em i wok long pre na tingim ken Stiven taim ol i kotim em long Sanhedrin, we i bikpela samting stret long taim em i wok long tanim bel, na driman we em i kisim long Jisas Krais, na mining bilong olgeta dispela samting insait long toktok bilong ol Juda. Pol i go bek long Damaskus na i go stap wantaim Pita long Jerusalim long 15\-pela de ([Gal 1:17–18](https://ref.ly/Gal1:17-Gal1:18)).

Ol disaipel long Jerusalem i pret long em bikos ol i no bilip olsem em i wanpela disaipel bilong Jisas ([Aposel 9:26](https://ref.ly/Acts9:26)), tasol Banabas i mekim ol bilip maneri i luksave long em na ol bilip manmeri long Jerusalem i wanbel na kisim em (vv [27–28](https://ref.ly/Acts9:27-Acts9:28)). Long dispela hap, Pol i harim ol i tokaut long gospel, na ol toktok na pasin bilong Jisas, we ol i save tokaut long ol lain i tanim bel. Dispela bai tokaut long laspela kaikai bilong Bikpela ([1 Kor 11:23–25](https://ref.ly/1Cor11:23-1Cor11:25)), ol toktok bilong Bikpela ([Aposel 20:35](https://ref.ly/Acts20:35); [1 Kor 7:10](https://ref.ly/1Cor7:10); [9:14](https://ref.ly/1Cor9:14)), taim Krais i kamap bihain long em i kirap bek ([1 Kor 15:3–8](https://ref.ly/1Cor15:3-1Cor15:8)), na spirit na pasin bilong Jisas ([2 Kor 10:1](https://ref.ly/2Cor10:1); [Fil 2:5–8](https://ref.ly/Phil2:5-Phil2:8)). Pol i autim tok tu long Jerusalem, ating long sem hauslotu we em i harim Stiven. Tasol taim ol Juda i laik kilim em, ol bilip manmeri i salim em i go long Tasus ([Aposel 9:29–30](https://ref.ly/Acts9:29-Acts9:30); [Gal 1:21](https://ref.ly/Gal1:21)).

Wok bilong Pol long redi i pinis taim Banabas i go long Tasus long painim em na kisim em i go bek long Antiok. Long dispela taim em Pol i stap 10\-pela yia long Silisia. Taim em i tanim bel, bihain long ol i salim em i go long Tasus, em i tokaut long Jisas ([Aposel 9:20](https://ref.ly/Acts9:20)), tokaut strong stret long nem bilong Bikpela (v [27](https://ref.ly/Acts9:27)). I nogat wanpela risen long tingting krangki taim yu stap namel long ol narapela lain insait long Silisia. Ating wok bilong em i kamap orait stret olsem na planti lain i wok long luksave long em long Antiok. Long dispela ol yia, Pol i go insait long planti ol hevi we ol i tokaut long em long [2 Korin 11:24–26](https://ref.ly/2Cor11:24-2Cor11:26). Planti ol bikman bilong sios i ting olsem dispela bikpela ekspiriens we ol i toktok long em long [2 Korin 12:1–9](https://ref.ly/2Cor12:1-2Cor12:9), wantaim ol toktok bilong skin i bruk, i kamap tu long hap bipo long em i kambek long Antiok.

I go aut long Antiok
--------------------

Sios long Antiok i stat long taim Pol i wok long kilim ol bilip manmeri na bihain long dai bilong Stiven. Taim ol i kamap long Antiok, ol bilip manmeri i stap long olgeta hap em ol i tokaut long ol Juda ([Aposel 11:19](https://ref.ly/Acts11:19)). Em long dispela hap na ol lain manmeri i harim Gutnius nambawan taim (v [20](https://ref.ly/Acts11:20)), na planti stret i tanim bel (v [21](https://ref.ly/Acts11:21)). Em i stret olgeta olsem Pol, aposel bilong ol narapela lain manmeri ([Aposel 22:21](https://ref.ly/Acts22:21); [Rom 11:13](https://ref.ly/Rom11:13)), husat planti lain i no save long em yet long Judia ([Gal 1:22](https://ref.ly/Gal1:22)), i mas kamap long Antiok mas harim singaut long kamapim wok ministri ([Aposel 26:17–18](https://ref.ly/Acts26:17-Acts26:18)).

Banabas na Pol i stap long sios long Antiok long wanpela yia. Wok bilong ol i kamap gut stret na wanpela nupela nem, Kristen, i kamap long luksave long ol bilip manmeri insait long Antiok long ol narapela lain manmeri na ol Juda ([Aposel 11:26](https://ref.ly/Acts11:26)). Taim ol i harim olsem bikpela hangre stret i kamap long Judia, ol disaipel long Antiok i laik salim kaikai i go long ol bilip manmeri long Judia na ol i salim wantaim helpim bilong Banabas na Pol (v [30](https://ref.ly/Acts11:30)). Dispela presen we ol sios long Juda i soim em i soim stret pawa bilong gospel namel long ol narapela lain manmeri. Taim ol i laik pinisim wok bilong ol, Banabas na Pol i go bek long Antiok wantaim Jon Mak ([12:25](https://ref.ly/Acts12:25)), kandre bilong Banabas ([Kol 4:10](https://ref.ly/Col4:10)).

Stat long De bilong Pentekos, wok bilong gospel em i kamap isi na wanwan taim tasol. Ol i bungim ol manmeri long wanwan haus bilong ol, insait long ol maket ples, long ol strit, ol sinagog, ol kaiwe, na planti ol narapela hap. ([Aposel 3:1](https://ref.ly/Acts3:1); [5:12, 42](https://ref.ly/Acts5:12,Acts5:42); [8:26–29](https://ref.ly/Acts8:26-Acts8:29); [10:22](https://ref.ly/Acts10:22)). Tasol long Antiok, Holi Spirit i kamapim strongpela wok long tokaut long gutnius long liklik hap bilong Rom ([13:1–3](https://ref.ly/Acts13:1-Acts13:3)). Long skul toktok bilong Holi Spirit, sios i brukim Banabas tupela Pol long dispela wok. Wantaim ol prea na strongpela toktok bilong sios, na wantaim helpim bilong Jon Mak, Banabas na Pol, i go aut wantaim strong bilong Holi Spirit, i kalap long sip na i go long Saipres (v [4](https://ref.ly/Acts13:4)).

Wokabaut wantaim Banabas
------------------------

Tupela i kamap long Salamis, na autim tok long ol haus lotu taim ol i wokabaut long ailen bilong Papos ([Aposel 13:5–6](https://ref.ly/Acts13:5-Acts13:6)). Long hap orait nambawan gavman bilong Rom, Sejus Polas, i laik harim tok bilong God (v [7](https://ref.ly/Acts13:7)). Wanpela giaman profet nem bilong em Elimas Ba\-Jisas i traim long stopim nambawan gavman long bilip long Jisas tasol em i kamap aipas bihain long toktok bilong Pol (vv [8–11](https://ref.ly/Acts13:8-Acts13:11)). Dispela em i nambawan mirakel i kamap long Pol olsem sain bilong em i wanpela aposel ([2 Kor 12:12](https://ref.ly/2Cor12:12)). Long dispela taim, nem Pol, na i no Sol, em Luk i wok long yusim long ol rekod bilong ol Wok bilong ol Aposel ([Aposel 13:9](https://ref.ly/Acts13:9)), na Pol i senisim Banabas olsem lida bilong pati. So "Pol na ol lain i bihainim em" i sel i go long Papos na kamap long Pega bilong Pampilia (v [13](https://ref.ly/Acts13:13)). Jon Mak i lusim ol long Pega na i go bek long ples bilong em long Jerusalem (v [13](https://ref.ly/Acts13:13)). Dispela i kamapim kros pait ([15:39](https://ref.ly/Acts15:39)), tasol Pol na Mak i tok sori bihain ([Kol 4:10](https://ref.ly/Col4:10); [2 Tm 4:11](https://ref.ly/2Tim4:11)).

Wok bilong Pol long autim gospel em i go long olgeta hap bilong Rom long Esia provins, long sauten pat bilong Galasia, ol eria bilong Pampilia, Pisidia, na Laisonia. Hap long nambis we ol lain i kam sua em i hot stret, na pulap long sik malaria. Ol i ting olsem Pol i kisim malaria long hap na i go insait long ol maunten olsem 4,000\-fut\- (1,219,2\-mita\-) antap tru long ol stretpela hap. Kain wokabaut bai i pulap stret long kainkain birua bilong bikpela wara na ol bagarap ([2 Kor 11:26](https://ref.ly/2Cor11:26)), tasol ol hailens manmeri bilong Galasia i lukautim Pol gut stret taim em i kamap long hap ([Gal 4:13–15](https://ref.ly/Gal4:13-Gal4:15)) na ol i amamas stret long gutpela toktok bilong em ([Aposel 13:48–49](https://ref.ly/Acts13:48-Acts13:49)).

Ol i askim Pol na Banabas long toktok long hauslotu bilong Antiok insait long Pisidia ([Aposel 13:15](https://ref.ly/Acts13:15)), na Pol i tokaut long ol toktok we i stap long gospel we bihain bai em i rekodim long ol leta bilong em i go long ol sios (vv [16–41](https://ref.ly/Acts13:16-Acts13:41)). Ol i askim em long toktok long wik bihain (v [42](https://ref.ly/Acts13:42)); na klostu olgeta manmeri i bung long harim tok bilong God (v [44](https://ref.ly/Acts13:44)). Dispela i kamapim planti kros namel long ol Juda husat i les long harim toktok bilong Pol (v [45](https://ref.ly/Acts13:45)), dispela i mekim na ol aposel i go long ol narapela lain manmeri (vv [46–47](https://ref.ly/Acts13:46-Acts13:47)). Planti ol narapela lain manmeri insait long Antiok i bilip na tokaut long olgeta hap bilong dispela rijen, tasol ol i rausim Pol na Banabas na tupela i go long Aikonium insait long Laisonia (vv [48–51](https://ref.ly/Acts13:48-Acts13:51)).

Tupela i mekim wankain wok long Aikoniam olsem long Antiok na wankain samting tu i kamap long ol Juda ([Aposel 14:1](https://ref.ly/Acts14:1)), na ol aposel i ronowe i go long Listra na Debe long Laisonia taim ol i laik stonim ol (vv [5–6](https://ref.ly/Acts14:5-Acts14:6)). Long Listra em ol i lukim sain bilong wanpela aposel ken long Pol taim em i oraitim sik bilong wanpela man husat i nogat strong long lek bilong em we mama i karim em olsem (vv [8–10](https://ref.ly/Acts14:8-Acts14:10)). Ol sin manmeri bilong dispela taun, we ol i bilip olsem Jupita, wantaim Mekuri, i bin i go long ples bilong ol, i lotu long Banabas na Pol olsem ol dispela giaman god (vv [11–13](https://ref.ly/Acts14:11-Acts14:13)). Ol toktok bilong Pol tu, we ol i ting Mekuri, i no stopim ol long mekim wanpela ofa (vv [14–18](https://ref.ly/Acts14:14-Acts14:18)).

Pol i luksave stret long wanem samting em i bin mekim long ol Kristen taim em i go long Listra. Ol Juda i stonim em, pulim em i go aut long taun, na lusim em hap indai ([Aposel 14:19](https://ref.ly/Acts14:19)). Timoti ([16:1–3](https://ref.ly/Acts16:1-Acts16:3)) em i wanpela bilong ol dispela niupela disaipel we i was long Pol taim em i slip ausait long geit ([14:20](https://ref.ly/Acts14:20)). Pol i kisim Timoti olsem pikinini bilong em ([1 Kor 4:17](https://ref.ly/1Cor4:17);[1 Tm 1:2](https://ref.ly/1Tim1:2)), ol lain husat i lukim dispela hevi ([2 Tm 3:10–11](https://ref.ly/2Tim3:10-2Tim3:11)), ol manmeri husat i bihainim em, na ol wanwok bilong em ([Aposel 19:22](https://ref.ly/Acts19:22); [20:4](https://ref.ly/Acts20:4); [Rom 16:21](https://ref.ly/Rom16:21); [1 Tes 3:2](https://ref.ly/1Thess3:2)). Long de bihain Banabas na Pol i go long Debe ([Aposel 14:20](https://ref.ly/Acts14:20)).

Bihain long ol i kamapim planti disaipel long Debe, ol aposel i go bek long Listra, Aikonium, na Antiok bilong Pisidia, na ol i strongim ol niupela bilip manmeri na makim ol i kamap ol lida insait long wanwan sios ([Aposel 14:21–23](https://ref.ly/Acts14:21-Acts14:23)). Ol i kamap ken long Pega, na sel i go bek long Antiok long Siria, we ol i givim ripot long sios long ol gutpela nius olsem God i opim do bilong bilip bilong ol narapela lain manmeri (vv [25–27](https://ref.ly/Acts14:25-Acts14:27)).

Kansol bilong Jerusalem
-----------------------

Ol Juda, husat i wok long bihainim wokabaut bilong Pol na Banabas long olgeta hap bilong Galasia, i go baksait long tupela na traim long senisim tingting bilong ol narapela lain manmeri long hap, long lusim grasia bilong Krais na bihainim lo bilong ol Juda ([Gal 1:6](https://ref.ly/Gal1:6); [3:1](https://ref.ly/Gal3:1)). Bihain long ol aposel i go bek long Antiok, ol narapela Judia (ol kristen husat i bilip olsem ol i mas bihain ol Lo bilong Moses) i kam long Judia long Antiok, na skulim ol wantaim lo ([Aposel 15:1](https://ref.ly/Acts15:1)). Dispela i kamapim bikpela pait namel long gospel bilong grasia, we Pol i tokaut long em.

Sios long Antiok i salim Pol, Banabas na ol narapela i go long Jerusalem long stretim tok bilong lo wantaim grasia wantaim ol aposel na ol bikman long hap (AD 49, [Aposel 15:2](https://ref.ly/Acts15:2)). Taim ol i wokabaut long rot i go long Jerusalem ol i tokaut long nius long ol narapela manmeri i tanim bel. Dispela i bringim planti amamas stret long ol bilip manmeri (v [3](https://ref.ly/Acts15:3)). Dispela kain amamas em sampela long Jerusalem i no bin serim, husat long nambawan kansol miting i tok long givim strongpela toktok long ol narapela manmeri long bihainim lo bilong Moses (v [5](https://ref.ly/Acts15:5)).

Bihain long dispela miting, Pol na Banabas i go long Pita, Jon na Jems ([Gal 2:1–10](https://ref.ly/Gal2:1-Gal2:10)) na i toktok long gospel we ol i bin tokaut long em long ol narapela lain manmeri. Dispela ol tripela lida bilong sios long Jerusalem i lukim grasia we Pol i bin kisim long bringim gospela i go long ol narapela lain manmeri na i givim em "rait han bilong felosip." Dispela praivet miting i luksave long ol askim bilong bihainim lo bilong ol Juda bikos long narapela bikpela miting Pita i tok, "Mipela i bilip olsem bai mipela i gat laip insait long grasia bilong Bikpela Jisas" ([Aposel 15:11](https://ref.ly/Acts15:11), rsv), na Jems i tok "yumi i noken mekim kainkain long ol narapela lain husat i tanim i go long God" ([Aposel 15:19](https://ref.ly/Acts15:19), rsv). Dispela em i soim bikpela win long Pol na Banabas, na sios long Antiok i kisim dispela nius wantaim bikpela amamas (vv [30–35](https://ref.ly/Acts15:30-Acts15:35)).

Bihain, Pita i go long Antiok na fri long stap wantaim ol narapela lain bilip manmeri olsem em i bin mekim long haus bilong Konelius ([Aposel 10:28](https://ref.ly/Acts10:28)). Ol i mekim dispela i go yet inap "sampela man i kam bilong kisim Jems." Kam bilong ol i bringim bikpela pret stret long Pita, we i mekim wok bilong gospel bilong grasia i hat liklik, na i mekim em i lusim ol narapela lain manmeri. Dispela pasin bilong Pita i mekim na ol narapela i bihainim tu, wankain tu long Banabas ([Gal 2:12–13](https://ref.ly/Gal2:12-Gal2:13)). Pol i salensim Pita long ai bilong olgeta manmeri, na sasim em long em bilong Juda tasol em i bihainim ol pasin bilong ol narapela (v [14](https://ref.ly/Gal2:14)). Pol i winim dispela pait na i kisim bek Pita na Banabas wantaim gutpela toktok bilong bihainim bilip (vv [15–21](https://ref.ly/Gal2:15-Gal2:21)), tasol ol lain Juda i statim ken dispela bikpela pait. Long dispela taim yet, ol i no malolo; tasol, ol i daunim na bagarapim Pol long olgeta hap bilong graun. Tasol ol aposel i no stap aninit long ol wanpela taim. Em i wok long pait strong long laip bilong em, long tok tru bilong gospel i mas stap wantaim ol narapela lain manmeri (v [5](https://ref.ly/Gal2:5)).

I go long ol narapela hap
-------------------------

Pol i laik go lukim ol niupela bilip manmeri na lukim hau ol i stap. Olsem na em i tokim Banabas long ol i mas i go bek long ol taun we ol i bin go autim tok bilong Jisas long em ([Aposel 15:36](https://ref.ly/Acts15:36)). Banabas i laik kisim Jon Mak i go wantaim ol, tasol Pol i les bikos em i bin ronowe long ol long nabawan taim ol i go wantaim ([13:13](https://ref.ly/Acts13:13)). Dispela bikpela kros i kamap na Banabas tupela Pol i bruk na i no mo wok wantaim ([15:37–39](https://ref.ly/Acts15:37-Acts15:39)). Sailas, wanpela lida namel long ol bratasusa long Jerusalem (v [22](https://ref.ly/Acts15:22)), i bihainim Pol taim em i wokabaut i go long Siria na Silisia, long strongim ol sios (vv [40–41](https://ref.ly/Acts15:40-Acts15:41)).

Stat long Debe insait long Galesia, Pol na Sailas i go bek na lukim ol sios we Pol i bin kamapim wantaim Banabas. Taim ol i stap long Listra, Timoti i go bungim ol ([Aposel 16:1–3](https://ref.ly/Acts16:1-Acts16:3)). Ol Aposel i go lusim ol leta long ol dispela yangpela sios we ol bikman bilong sios na ol aposel long Jerusalem i raitim we i toktok long bihainim lo ([15:23–29](https://ref.ly/Acts15:23-Acts15:29)), long strongim ol na mekim ol i go kamap bikpela ([16:4–5](https://ref.ly/Acts16:4-Acts16:5)).

Efesus, wanpela bikpela taun insait long wanpela provins bilong Rom insait long Esia, em dispela hap we ol i laik mekim i kamap ples bilong karimaut wok bilong gospel, tasol "Holi Spirit i tokim ol long noken autim tok long Esia" ([Aposel 16:6](https://ref.ly/Acts16:6)). Olsem na ol i tanim na i go long not na i go insait long rijen bilong Bitinia, "tasol Spirit bilong Jisas i no tok orait long ol" (v [7](https://ref.ly/Acts16:7)). Long dispela we tasol God i salim ol i go wes long Troas long Aigien Si, we Luk i joinim ol ("mipela" insait long v [10](https://ref.ly/Acts16:10)), na Pol i lukim wanpela driman we ol i singautim em i go aut long Esia na i go long Masedonia (vv [8–9](https://ref.ly/Acts16:8-Acts16:9)). Pol na olgeta lain i bihainim em i kalap long bot na i go long Iurop (v [11](https://ref.ly/Acts16:11)) we ol i karim gospel i go long Filipai, Tesalonaika, Berea, Atens, na Korin.

Filipai em i wanpela ples long Rom na we ol ami i save stap long em na sampela Juda i stap long em, olsem na Pol i go long wanpela ples bihainim wanpela wara we ol lokel Juda i save go na pre. Em i toktok long sampela ol meri long hap, olsem Lidia, husat i bilip na olgeta lain long haus bilong em i kisim baptais ([Aposel 16:12–15](https://ref.ly/Acts16:12-Acts16:15)), stat wantaim nambawan sios long Iurop. Pol i rausim wanpela spirit nogut long wanpela gel long Filipai, na long dispela, ol i putim em na Sailas long kalabus (vv [16–24](https://ref.ly/Acts16:16-Acts16:24)). Dispela ol samting long nait we i kamap long sel i mekim wanpela man long sel i bilip long God (vv [25–34](https://ref.ly/Acts16:25-Acts16:34)), na em wantaim famili bilong em i go insait long sios long Filipai, we ol i save bung long haus bilong Lidia (v [40](https://ref.ly/Acts16:40)). Taim Pol i tokaut olsem em bilong Rom, ol i rausim em na askim em long lusim taun (vv [35–39](https://ref.ly/Acts16:35-Acts16:39)).

Long Tesalonaika, ol Juda i belhevi long wok bilong Pol long autim gospel, i kamapim wanpela grup long painim ol aposel. Ol i komplein long ol wokman bilong taun olsem ol pipel "husat i tanim graun hapsait daun i kam nau long hia tu" na i mekim kainkain toktok olsem ol aposel i "wok long toktok olsem i gat narapela king i stap \[na i no Sisar wanpela tasol], Jisas" ([Aposel 17:5–7](https://ref.ly/Acts17:5-Acts17:7)).

Pol na Sailas i lusim Tesalonaika hariap tru long nait na i kamap long Berea, wanpela taun we ol manmeri i laik stret long harim gospel ([Aposel 17:10–12](https://ref.ly/Acts17:10-Acts17:12)). Ol Juda long Tesalonaika i no malolo liklik na ol i bihainim Pol i go long Berea long kamap birua namel long ol manmeri. Ol bilip manmeri i salim Pol i go gen long Atens, na Sailas na Timoti i stap bek (vv [13–15](https://ref.ly/Acts17:13-Acts17:15)).

Ol lain long Atens i kolim Pol olsem man bilong mauswara tasol ol i larim em i toktok long laik bilong em yet long ai bilong ol Areopagus. Toktok bilong Pol long hap i stap laip wantaim save bilong em long kainkain samting. Em i bihainim tu ol skul toktok bilong Grik na Rom ([Aposel 17:27](https://ref.ly/Acts17:27)), ol raiting (v [28](https://ref.ly/Acts17:28)), stetu (vv[25, 29](https://ref.ly/Acts17:25,Acts17:29)), save long mekim haus (v [24](https://ref.ly/Acts17:24)), na relijen na sem taim tokaut long wanpela "god we ol lain i no save long em" i stap (v [23](https://ref.ly/Acts17:23)). Tasol ol i pasim maus bilong em hariap tru taim em i toktok long kirap bek (v [32](https://ref.ly/Acts17:32)). Planti lain stret i laik long harim toktok bilong Pol tasol, sampela tasol i senis. Olsem na taim em i go kamap long Korin, em i no laik tokaut long kingdom bilong God olsem ol saveman i save mekim olsem na bilip bilong ol manmeri i noken kamap long save bilong ol manmeri tasol long pawa bilong God ([1 Kor 2:1–5](https://ref.ly/1Cor2:1-1Cor2:5)).

Long Korin, Pol i bungim Akwila na Prisila ([Aposel 18:2–3](https://ref.ly/Acts18:2-Acts18:3)), ol Juda bilong Rom we em i bin stap namel long ol olsem man bilong wokim tent, em bihain bai ol i kamap ol bikpela manmeri long sios ([Aposel 18:26](https://ref.ly/Acts18:26); [Rom 16:3](https://ref.ly/Rom16:3); [1 Kor 16:19](https://ref.ly/1Cor16:19); [2 Tm 4:19](https://ref.ly/2Tim4:19)). Em i stap long Korin olsem 18pela mun long AD 50–51, kamapim wanpela sios ([Aposel 18:11](https://ref.ly/Acts18:11)) long strong bilong God (vv [9–10](https://ref.ly/Acts18:9-Acts18:10)) na ol pait bilong ol Juda (vv [12–17](https://ref.ly/Acts18:12-Acts18:17)). Pol i raitim nambawan na nambatu leta i go long ol Tesalonaika taim em i stap long Korin long strongim ol bilip manmeri long kamap holi, na wok strong long laip ([1 Tes 3:13](https://ref.ly/1Thess3:13); [5:23](https://ref.ly/1Thess5:23); [2 Tes 3:7–12](https://ref.ly/2Thess3:7-2Thess3:12)) long wet long kambek bilong Jisas Krais namba tu taim ([1 Tes 4:15–18](https://ref.ly/1Thess4:15-1Thess4:18); [2 Tes 2:1ff](https://ref.ly/2Thess2:1-2Thess2:17).).

Prisila na Akwila, i bihainim Pol na sel i go long Siria long Korin. Em i lusim ol wan wok bilong em long Efesus, sel i go long Sisaria, go stap liklik taim tasol long Jerusalem, na i go bek long Antiok ([Aposel 18:18–22](https://ref.ly/Acts18:18-Acts18:22)). Pol i stap long Antiok liklik taim tasol em i no stap longwe long wok bilong em longpela taim. Em wan yet, i go long Antiok, i go long ol ples nabaut long Galasia na Prigia long strongim ol disaipel, na bihain i go kamap long Efesus ([18:23](https://ref.ly/Acts18:23); [19:1](https://ref.ly/Acts19:1)).

Wok long Gospel
---------------

Wanpela Juda nem bilong em Apolos i bin go wok ministri long Efesus bipo long Pol i go kamap na em i go long Korin ([Aposel 18:24–28](https://ref.ly/Acts18:24-Acts18:28)). Long hap Apolos i kamap man bilong kamapim hevi ([1 Kor 3:3–9](https://ref.ly/1Cor3:3-1Cor3:9)) na em i lusim dispela hap na les tu long harim singaut bilong Pol long go bek gen ([16:12](https://ref.ly/1Cor16:12)). Bipo Pol i go long Efesus ([Aposel 18:19–20](https://ref.ly/Acts18:19-Acts18:20)), wok Apolos i mekim, na stap bilong Prisila na Akwila i mekim ol Efesus long redi gut long kisim dispela aposel na em i ken tokaut long gospel bilong Krais.

Pol i stat long wok misin long Efesus long taim em i givim klia tingting long ol disaipela bilong Jon bilong Baptais ([Aposel 19:1–7](https://ref.ly/Acts19:1-Acts19:7)). Em i stap tripela mun mo long autim tok insait long ol hauslotu i go inap ol memba bilong ol lain i stap insait long hauslotu i tok "mekim kainkain toktok nogut long Rot bilong Bikpela" (v [9](https://ref.ly/Acts19:9)). Pol i kisim ol disaipel gen na i go autim tok long haus skul bilong Tiranus (vv [8–9](https://ref.ly/Acts19:8-Acts19:9)), we ol Juda na ol Grik i fri long i go kam. Em i mekim i go inap tupela yia na "olgeta manmeri long Esia, Juda na Grik wantaim, i harim tok bilong Bikpela" (v [10](https://ref.ly/Acts19:10)).

Wok long Efesus i kamap gut stret ([Aposel 19:10, 20, 26](https://ref.ly/Acts19:10,Acts19:20,Acts19:26)). Pol i save amamas tru long God i opim do bilong em long mekim gut wok ([1 Kor 16:9](https://ref.ly/1Cor16:9)), wankain ol kainkain mirakel ([Aposel 19:11–17](https://ref.ly/Acts19:11-Acts19:17)), ol i kukim olgeta buk bilong ol manmeri i wokim kainkain marila samting long ai bilong olgeta manmeri (vv [18–19](https://ref.ly/Acts19:18-Acts19:19)), na wantaim helpim bilong ol sampela gavman long provins Esia (v [31](https://ref.ly/Acts19:31)). I gat planti kainkain toktok i kamap ([1 Kor 15:32](https://ref.ly/1Cor15:32); [16:9](https://ref.ly/1Cor16:9)), namel long ol lain husat i save mekim samting long han wantaim tempol bilong Diana. Wok misin bilong Pol i mekim na i kamapim belpen namel long ol yet na ol i kamap bikpela pait ([Aposel 19:23–41](https://ref.ly/Acts19:23-Acts19:41)). Pol i tingting long stap long Efesus i go inap taim bilong Pentekos ([1 Kor 16:8](https://ref.ly/1Cor16:8)), tasol dispela hevi i mekim na em i hariap tru long lusim hap na i go ([Aposel 20:1](https://ref.ly/Acts20:1)).

Taim em i stap long Efesus, hauslain bilong Klowi i salim toktok long Pol long Korin olsem i gat bruk namel long sios i stap long hap ([1 Kor 1:10–13](https://ref.ly/1Cor1:10-1Cor1:13)). Dispela ripot i kamapim planti kainkain ol leta na ol wokabaut. Pol i raitim wanpela leta, we i lus nau, i go long dispela sios ([5:9](https://ref.ly/1Cor5:9)). Sios long Korin i raitim wanpela leta ([7:1](https://ref.ly/1Cor7:1)) na salim ol toksave i go long Pol ([16:17](https://ref.ly/1Cor16:17)), na Pol i salim Timoti i go long ol ([4:17](https://ref.ly/1Cor4:17); [16:10](https://ref.ly/1Cor16:10)). Pol i raitim ken 1 Korin (AD 53\) na salim i go long Taitus, husait bai lukim em long Troas long givim ripot bilong ol risalt ([2 Kor 2:12–13](https://ref.ly/2Cor2:12-2Cor2:13)).

Bihain long em i lusim Efesus hariap tru, Pol i painim wanpela rot long autim gospel insait long Troas, tasol em i laik stret long harim wanem samting i kamap long Korin na em i go yet long Masedonia ([2 Kor 2:12–13](https://ref.ly/2Cor2:12-2Cor2:13)). Long hap em Taitus i kam na lukautim em ([7:5–7](https://ref.ly/2Cor7:5-2Cor7:7)) na i amamas stret long nius bilong ol Korin i tanim bel, bel bilong ol, laik bilong ol, na strong bilong ol (vv [8–16](https://ref.ly/2Cor7:8-2Cor7:16)). Long Masedonia Pol i raitim 2 Korin (AD 54\), raun i go long not na autim gutnius bilong Krais long Ilirikum ([Rom 15:19](https://ref.ly/Rom15:19)), na bihain i go daun long saut long Akaia na namba tri raun bilong em i go long Korin ([Aposel 19:21](https://ref.ly/Acts19:21); [20:1–3](https://ref.ly/Acts20:1-Acts20:3); [2 Kor 13:1](https://ref.ly/2Cor13:1)).

Taim na ples we Pol i raitim leta blong em i go long Galesia em i kamapim plani hevi tumas. Sampela i tok em i kamap bipo long kansol long Jerusalem, olsem AD 45\. Ol narapela i raitim long Korin long dispela taim long histori. Em long Korin i kamapim dispela stori.

Tripela mun long taim bilong bikpela kol long Korin (AD 55–56\) i kamapim ol Leta i go long Rom, we i kamapim stat bilong gospel bilong olgeta lain. Pol i gat planti ol gutpela pren long Rom ([Rom 16](https://ref.ly/Rom16:1-Rom16:27)) na i laik stret long go lukim ol ([1:10–15](https://ref.ly/Rom1:10-Rom1:15)). Ol plen bilong em long i go givim koleksen long ol sios bilong ol narapela lain manmeri long Jerusalem ([Aposel 20:35](https://ref.ly/Acts20:35); [Rom 15:25–26](https://ref.ly/Rom15:25-Rom15:26); [1 Kor 16:1](https://ref.ly/1Cor16:1)) na bihain i go raun long Rom ([Aposel 19:21](https://ref.ly/Acts19:21)) long taim em i laik i go long Spein ([Rom 15:23–24](https://ref.ly/Rom15:23-Rom15:24)).

Kalabus long Jerusalem
----------------------

Raun bilong Pol long Korin i go long Jerusalem i makim bikpela tok lukaut bilong ol hevi we i wetim em long Jerusalem. Bel hevi bilong ol Juda long Pol em planti lain stret i toktok long em, tasol ol i no harim ol dispela toktok ([Aposel 20:22–24, 38](https://ref.ly/Acts20:22-Acts20:24,Acts20:38); [21:4, 10–15](https://ref.ly/Acts21:4,Acts21:10-Acts21:15)). Tasol, tokok bilong em long askim l[ong prea long R](https://ref.ly/Rom15:30-Rom15:32)om 15:30–32 i soim olsem Pol i save olsem em bai nidim helpim bilong antap long seivim em long ol lain i nogat bilip insait long Judia.

Ol manmeri i save wokabaut long rot, i karim koleksen bilong Jerusalem, i wokabaut isi tru i go kamap long Jerusalem long Pentekos ([Aposel 20:16](https://ref.ly/Acts20:16)). Ol i wokabaut i go long Akaia, long Masedonia, i go lo Filipai long taim bilong Pasova (taim bilong san AD 56, v [6](https://ref.ly/Acts20:6)). Ol i brukim solwara i go long Troas, na i go lukim ol bilip manmeri long hap (vv [7–12](https://ref.ly/Acts20:7-Acts20:12)) na bihain ol i sel i go is long Aigian Si i go long Miletus (vv [13–16](https://ref.ly/Acts20:13-Acts20:16)). Long Miletus, Pol i salim toktok long ol bikman long Efesus, we em i bin givim ol sampela tok lukaut (vv [17–38](https://ref.ly/Acts20:17-Acts20:38)).

Taim em i lusim ol, Pol na ol lain bilong em i sel i go long Kos, long Rod, na i go long Patara, we ol i senisim sip na i go long Ponisia ([Aposel 21:1–2](https://ref.ly/Acts21:1-Acts21:2)). Ol i bihainim Tair i go na lukim Saiprus, na ol i tingim Banabas na Sesus Polas (v [3](https://ref.ly/Acts21:3)). "Wantaim Holi Spirit" ol disaipel long Tair "i tokim Pol long i noken i go long Jerusalem" (v [4](https://ref.ly/Acts21:4)), tasol em i mas i go long Sisaria, we em wantaim olgeta lain bilong em i stap wantaim Filip, husait i bin wok wantaim Santu Filip bipo ([21:8](https://ref.ly/Acts21:8); cf. [6:5](https://ref.ly/Acts6:5)). Long Sisaria, Pol i les long bihainim wanem samting ol i tokim em long bihain bai ol i kalabusim em ([21:10–14](https://ref.ly/Acts21:10-Acts21:14)).

Long Jerusalem ol aposel wantaim ol lain bilong ol i stap wantaim Nason, bipo yet em i bin kamap disaipel, na olgeta lain long hap i welkamim ol gut stret ([Aposel 21:15–17](https://ref.ly/Acts21:15-Acts21:17)). Jems na ol hetman bilong sios i givim biknem long God taim ol i harim wanem samting em i mekim long ol narapela lain manmeri long Pol (vv [18–20](https://ref.ly/Acts21:18-Acts21:20)), na taim ol i kisim koleksen long ol sios ([24:17](https://ref.ly/Acts24:17)). Ol i tokim Pol long wanem samting ol i harim long planti lain manmeri bilong ol Juda long Jerusalem na tokim em long em i mas stretim ol narapela lain Juda olsem em i wok long tokim ol long noken bihainim ol kastom bilong Moses ([21:21–24](https://ref.ly/Acts21:21-Acts21:24)). [Aposel 21:25](https://ref.ly/Acts21:25) i soim olsem ol Jerusalm hetman i klia olsem ol narapela lain manmeri i stap aninit long lo bilong Moses; ol i gat tingting olsem Pol i mas soim olsem ol Juda bilip manmeri i fri long bihainim yet ol pasin bilong ol.

Pol i save bihainim ol bikpela pestode bilong ol Juda ([Aposel 20:6](https://ref.ly/Acts20:6)), wankain olsem Jisas na ol disaipel bilong bipo long Jerusalem. Em i katim gras bilong em olsem promis em i mekim long Senkria ([18:18](https://ref.ly/Acts18:18)), olsem na em i liklik samting long em, wanpela Juda, long em i mas mekim em yet i kamap klin bipo long em i kamap Kristen, em sapos dispela bai kamapim liklik kros namel long ol narapela lain Juda. Sapos em i les long bihainim toktok bilong ol hetman orait dispela bai i soim olsem em i bihainim ol narapela lain Juda. Long dispela samting long kamap gutpela em ol Juda long Esia, i go long Jerusalem long pestode bilong Pentekos AD 57, husait i wok long kamapim ol hevi wantaim Pol ([21:27–29](https://ref.ly/Acts21:27-Acts21:29)) \- i no ol narapela lain Juda long Jerusalem.

Dispela olgeta taun i kirap nogut long luksave long ol lain i laik kilim Pol. Bikpela lain manmeri i pulim em i go aut long tempel olsem ol i mekim long Stiven. Ol i traim long kilim em, tasol ol soldia bilong Rom i kam kisim em i go na olgeta yet i krai, "Rausim em i go!" \- kain olsem ol i mekim long Jisas ([Aposel 21:30–36](https://ref.ly/Acts21:30-Acts21:36)). Long dispela taim stret em kainkain save na kalsa bilong Pol i kam long helpim em. Taim ol i kisim em i go long ples bilong ol ami long Rom, em i toktok long tokples Grik, we ol i ting em i wanpela man bilong kilim ol man i dai bilong Isip (vv [37–38](https://ref.ly/Acts21:37-Acts21:38)). Taim ol i givim em sans long toktok long ol manmeri, em i toktok long ol long tokples Aramik we planti Israel i save long em (vv [39–40](https://ref.ly/Acts21:39-Acts21:40)). Bikpela lain manmeri i harim toktok bilong Pol i go inap em i tok ol "narapela lain manmeri." Long dispela, em ol bikpela lain manmeri i singaut ken na i mekim kainkain toktok long bagarapim em, na ol i kisim Pol i go insait long ples bilong ol ami ([22:1–24](https://ref.ly/Acts22:1-Acts22:24)). Long dispela hap em ol Rom i laik wipim em, i go inap Pol i tokaut olsem em i no bilong Juda long Tasus tasol, tasol em i wanpela man bilong Rom. Ol lain bilong harim kot i pret, bikos ol i kalabusim wanpela man bilong Rom. Em i laik save long wanem ol samting ol i kotim Pol long em, olsem na ol i kisim em i go long Sanhedrin (vv [25–30](https://ref.ly/Acts22:25-Acts22:30)).

Dispela miting bilong ol Juda i kamapim bikpela kros na pait. Pol i toktok gen long ol na i brukim ol Sanhedrin i go tupela hap long toktok bilong kirap bek ([Aposel 23:1–9](https://ref.ly/Acts23:1-Acts23:9)). Ol i kisim Pol gen, dispela taim em namel long ol lidaman bilong Juda, na kisim em i go long ples bilong ol ami, we Bikpela i givim em strong, na mekim tok promis long em bai go long Rom (AD 56, vv [10–11](https://ref.ly/Acts23:10-Acts23:11)).

Wankain taim tu 40\-pela Juda i paitim toktok namel long ol yet long kilim Pol. Ol i givim strongpela toktok long ol bai i no inap kaikai na dring wanpela samting i go inap long ol i kilim dispela aposel ([Aposel 23: 12–15](https://ref.ly/Acts23:12-Acts23:15)). Klostu ol i mekim samting ol i tingim long em, tasol wantaim helpim bilong pikinini man bilong susa bilong Pol (v [16](https://ref.ly/Acts23:16)), ol i tokaut long wanem samting ol i laik mekim. Long gutpela bilong em yet, ol i kisim Pol long Jerusalem i go long Sisaria aninit long lukaut bilong 470 soldia na putim em long han bilong gavman Feliks (vv [16–35](https://ref.ly/Acts23:16-Acts23:35)). Ol i harim kot long ai bilong Feliks ([Aposel 24](https://ref.ly/Acts24:1-Acts24:27)), man i kam bihain long em Festus ([25:1–12](https://ref.ly/Acts25:1-Acts25:12)), na King Agripa ([25:23–26:32](https://ref.ly/Acts25:23-Acts26:32)) i lukautim Pol long tupela yia em i stap kalabus long Sisaria. Festus, i laik kisim bel bilong ol Juda, i laik Pol i mas i go bek long Jerusalem long sanap long kot, tasol Pol i save pinis long tingting bilong ol lain i laik kilim em na em i askim gen Sisar ([25:9–12](https://ref.ly/Acts25:9-Acts25:12)).

Ol i putim Pol long sip bilong i go long Rom
--------------------------------------------

Long em long toktok long kot bilong Sisar, Pol na ol lain bilong em, Aristakus na Luk, i go long wanpela bikpela wokabaut (AD 58, [Aposel 27:1–28:16](https://ref.ly/Acts27:1-Acts28:16)). Wokabaut bilong ol long sip long Sisaria i go long Rom em i narapela kain stret. Luk i toktok long ol sip bilong bipo, ron bilong sip, na save long ron bilong sip. Dispela tu i toktok long daun pasin bilong aposel Pol, man i go pas long autim tok wantaim ol sen ([Efe 6:20](https://ref.ly/Eph6:20)), husat wantaim lukaut na luksave bilong God bilong em ([Aposel 27:23–26](https://ref.ly/Acts27:23-Acts27:26)), i go paslain na lukautim ol 276 manmeri i stap antap long sip (v [37](https://ref.ly/Acts27:37)).

Luk i bihainim dispela ron bilong sip i go long olgeta hevi bilong em, wantaim senisim sip long Maira, malolo liklik long Fe Heiven long Krit, na bagarap long sip long Malta. Las long em, long taim bilong san long AD 59, ol i kamap long Puteoli, Itali, na ol i go long Rom, na ol bilip manmeri long Apian i tok welkam long ol long pasin bilong ol yet ([Aposel 28:13–16](https://ref.ly/Acts28:13-Acts28:16)).

Luk i pinisim buk bilong Aposel wantaim gutpela hap, na i no soim olsem dispela aposel em i wanpela kalabusman bilong Sisar Nero. Pol i stap bilong em yet long haus bilong em yet, long sen bilong wanpela Rom ([Aposel 28:16, 30](https://ref.ly/Acts28:16,Acts28:30)). Long dispela hap em i kisim ol lidaman bilong Juda \- long stretim wanem ol rong ol i gat wantaim em na, wankain taim tu, long mekim ol i luksave long Jisas. Wok bilong em i gat kainkain stori (vv [17–28](https://ref.ly/Acts28:17-Acts28:28)). Long taim Pol i stap long Rom olsem tupela o mo yia, namba bilong ol narapela lain Juda i go daun, na ol narapela lain long Is i kirap. Dispela em yu ken lukim long ol leta bilong Pol i go long ol Filipai, Kolosi, na Efesus, na long Filemon, olgeta yet em ol i raitim long sem taim. Ol lain i laik kotim Pol i kam long Rom long sasim em bipo long Sisar, olsem na ating ol i mas rausim Pol long AD 61\.

Laspela ol Yia na Kamap Santu
-----------------------------

Em long hia em ol Pastoral Leta (1 Timoti, 2 Timoti, na Taitus) em ol wok bilong Pol stret. Long ol dispela em yumi ken luksave long wanem ol laspela wok Pol i mekim. [Rom 15:28](https://ref.ly/Rom15:28) i soim olsem Pol i laik givim koleksen long Jerusalem na bihain "i laik i go aut long yu \[Rom] i go long Spein." Taim ol i kisim em na kalabusim em long Jerusalem dispela i bagarapim olgeta plen na i rausim faivpela gutpela yia long laip bilong em. Klement bilong Rom i tokaut olsem Pol i pinisim bikpela laik bilong em long i go long Spein (*Klement i go long ol Korin* 5\), em i tru olsem Pol i laik stret long lukautim ol sios ([2 Kor 11:28](https://ref.ly/2Cor11:28)) i no kamap.

Sapos Pol i go long Spein, em mas i stap long hap taim ol i kukim Rom long Julai 19, AD64\. Ol i tok olsem Pol i go olsem olgeta long Briten, tasol i nogat wanpela samting i stap long soim olsem dispela em i tru. Em i go bek long is, em i lusim Taitus long Krit ([Ti 1:5](https://ref.ly/Titus1:5)) na i go long Miletus, saut long Efesus, we em i lusim Tropimus i sik ([2 Tim 4:20](https://ref.ly/2Tim4:20)). Em i wok long go long Masedonia, na Pol i go visitim Timoti long Efesus ([1 Tm 1:3](https://ref.ly/1Tim1:3)). Long rot, Pol i lusim klos bilong em na ol buk bilong em wantaim Kapus long Troas ([2 Tim 4:13](https://ref.ly/2Tim4:13)). Dispela i soim olsem em i laik i go bek long kisim ol samting bilong em. Long Masedonia Pol i raitim nambawan let bilong em i go long Timoti (AD 62–64\). Em i laik stap long Nikopolis long dispela taim bilong bikpela kol ([Ti 3:12](https://ref.ly/Titus3:12)), i stap long not i go long wes bilong Korin long Adriatik Si, tasol i stap yet long Masedonia taim em i raitim leta i go long Taitus. Dispela leta em i wantaim olsem 1 Timoti, tasol i gat strongpela toktok long em. Long em, em i gat toktok bilong Apolos ([Ti 3:13](https://ref.ly/Titus3:13)), husait i stap yet wantaim Pol bihain long 10\-pela o moa yia bihain long em i kamap nambawan taim long Efesus ([Aposel 18:24](https://ref.ly/Acts18:24)).

Long dispela hap em rot bilong Pol i go hait. Ating em i stap long Nikopolis, tasol em i no gobek long Troas long kisim klos bilong em ([2 Tm 4:13](https://ref.ly/2Tim4:13)). Long wanpela taim em ol Rom i bin kisim em, bikos em i stap kalabus long Mamatain Kalabus long Rom, na i painim hat stret long dispela kol sel bipo long em i raitim nambatu leta bilong em i go long Timoti (AD 66–67\). Em i mas wok long luksave long bikpela kol i laik kamap osem na em i askim Timoti long bringim klos bilong em i kam (vv [13, 21](https://ref.ly/2Tim4:13,2Tim4:21)). Em i tru olsem ol sas we ol i kotim Pol long em, em i bihainim taim ol i kukim Rom, dispela em i no klia. Tasol, nau "em i no gutpela" long kamap olsem wanpela Kristen bikos dispela "niupela relijen" em ol lo bilong Rom i no lukautim olsem pat bilong Juda (we em lo i luksave long em, na relijen bihain lo bilong Rom).

Em i no gutpela long ol lain i mas save olsem yu save long Pol long dispela taim. Planti stret i lusim em ([2 Tm 4:16](https://ref.ly/2Tim4:16)), wankain tu long ol lain bilong em long Esia ([1:15](https://ref.ly/2Tim1:15)) na Demas, husait i save laikim stret tok bilong God ([4:10](https://ref.ly/2Tim4:10)). Luk tasol, tisa na man i raitim buk bilong Luk na Aposel, i stap wantaim em taim em i raitim namba tu let bilong em i go long Timoti (v [11](https://ref.ly/2Tim4:11)). Ol gutpela ol bilip manmeri i hait yet long Rom na i wok long bung yet wantaim ol aposel ([1:16](https://ref.ly/2Tim1:16); [4:19, 21](https://ref.ly/2Tim4:19,2Tim4:21)). Em i tokim Timoti long go long em long Rom na kisim Mak tu wantaim ([4:11](https://ref.ly/2Tim4:11)). Timoti tu i go tasol ol i kalabusim em tu ([Hib 13:23](https://ref.ly/Heb13:23)). Pol i askim long ol buk na ol pepa ([2 Tm 4:13](https://ref.ly/2Tim4:13)) i tokaut olsem em i wok long rid na stadi long Tok bilong God i go inap em i pinis.

Aposel Pol i gat tupela kot bipo long Sisar Nero. Long nambawan taim em i sanap long kot Bikpela tasol i stap wantaim em ([2 Tm 4:16](https://ref.ly/2Tim4:16)). Long dispela hap em i no tokaut long em yet tasol wankain tu em i tokaut long gospel, em i laik stret long ol narapela lain manmeri tu i mas harim tok. Ating ol i no kamap wantaim wanpeal tingting, olsem na "ol i kisim em long maus bilong laion" (v [17](https://ref.ly/2Tim4:17)). Em i save olsem em bai i dai klostu, tasol em i no pret, bikos em i save olsem Bikpela bai i givim em namba long heven long las de (v [8](https://ref.ly/2Tim4:8)). Las long em, dispela aposel yet i rekodim strongpela toktok bilong em yet long ol bilip manmeri: "Bikpela i stap wantaim spirit bilong yupela. Grasia i stap wantaim yu" (v [22](https://ref.ly/2Tim4:22),rsv). Bihain lon dispela, Toktok bilong God i no mo toktok long Pol.

Nogat wanpela samting em yumi ken harim long namba tu kot bilong Pol tasol em i kamapim wanpela bikpela hevi gen. Histori i no tokaut long wanem samting i kamap long Pol. Nero i dai long taim bilong bikpela san long AD 68, olsem na ol i kilim Pol indai bipo long dispela det. Olsem wanpela man bilong Rom, ol i mas rausim ol dispela bikpela pen we ol lain santu i go pas long em i pilim. Tumbuna pasin bilong ol i tok olsem ol i katim nek bilong em wantaim bainat long Ostian Rot ausait long Rom, na planim em klostu long hap. Dispela i inapim tingting bilong Pol long "lusim graun na i go stap wantaim Krais, bikos em i gutpela moa" ([Fil 1:23](https://ref.ly/Phil1:23), rsv).

* **Associated Passages:** 1SA 11:15; ACT 3:1; ACT 5:12; ACT 5:42; ACT 6:5; ACT 6:8; ACT 6:9; ACT 6:10; ACT 6:15; ACT 7:56; ACT 7:58; ACT 9:1; ACT 9:8; ACT 9:11; ACT 9:20; ACT 9:26; ACT 9:27; ACT 10:22; ACT 10:28; ACT 11:19; ACT 11:20; ACT 11:21; ACT 11:26; ACT 11:30; ACT 12:25; ACT 13:4; ACT 13:7; ACT 13:9; ACT 13:13; ACT 13:15; ACT 13:21; ACT 13:42; ACT 13:44; ACT 13:45; ACT 14:1; ACT 14:19; ACT 14:20; ACT 15:1; ACT 15:2; ACT 15:3; ACT 15:5; ACT 15:11; ACT 15:19; ACT 15:22; ACT 15:36; ACT 15:39; ACT 16:6; ACT 16:7; ACT 16:10; ACT 16:11; ACT 16:37; ACT 16:40; ACT 17:23; ACT 17:24; ACT 17:25; ACT 17:27; ACT 17:28; ACT 17:29; ACT 17:32; ACT 18:3; ACT 18:11; ACT 18:18; ACT 18:23; ACT 18:24; ACT 18:26; ACT 19:1; ACT 19:9; ACT 19:10; ACT 19:20; ACT 19:21; ACT 19:22; ACT 19:26; ACT 19:31; ACT 20:1; ACT 20:4; ACT 20:6; ACT 20:16; ACT 20:34; ACT 20:35; ACT 20:38; ACT 21:3; ACT 21:4; ACT 21:8; ACT 21:25; ACT 21:37; ACT 21:39; ACT 21:40; ACT 22:3; ACT 22:4; ACT 22:21; ACT 23:6; ACT 23:16; ACT 23:27; ACT 24:17; ACT 27:37; ACT 28:16; ACT 28:30; ROM 11:13; ROM 15:19; ROM 15:28; ROM 16:3; ROM 16:21; 1CO 3:10; 1CO 4:17; 1CO 5:9; 1CO 7:1; 1CO 7:10; 1CO 9:1; 1CO 9:14; 1CO 15:8; 1CO 15:32; 1CO 16:1; 1CO 16:8; 1CO 16:9; 1CO 16:10; 1CO 16:12; 1CO 16:17; 1CO 16:19; 2CO 10:1; 2CO 11:9; 2CO 11:26; 2CO 11:28; 2CO 12:12; 2CO 13:1; GAL 1:6; GAL 1:13; GAL 1:14; GAL 1:21; GAL 1:22; GAL 2:5; GAL 2:14; GAL 3:1; EPH 3:3; EPH 6:20; PHP 1:23; PHP 3:5; PHP 3:12; COL 4:10; 1TH 2:9; 1TH 3:2; 1TH 3:13; 1TH 5:23; 2TH 3:8; 1TI 1:2; 1TI 1:3; 1TI 1:13; 2TI 1:15; 2TI 1:16; 2TI 4:8; 2TI 4:10; 2TI 4:11; 2TI 4:13; 2TI 4:16; 2TI 4:17; 2TI 4:19; 2TI 4:20; 2TI 4:21; 2TI 4:22; TIT 1:5; TIT 3:12; TIT 3:13; HEB 13:23; ACT 9:1–ACT 9:19; ACT 18:24–ACT 18:28; ACT 19:1–ACT 19:7; ACT 20:7–ACT 20:12; ACT 21:10–ACT 21:14; ACT 27:1–ACT 28:16; ACT 15:40–ACT 15:41; ACT 13:1–ACT 13:3; ACT 18:12–ACT 18:17; ACT 19:23–ACT 19:41; 1CO 15:3–1CO 15:8; GAL 1:15–GAL 1:16; ACT 13:46–ACT 13:47; ACT 24:1–ACT 24:27; ROM 16:1–ROM 16:27; GAL 2:1–GAL 2:10; ACT 25:1–ACT 25:12; ACT 23:16–ACT 23:35; ACT 18:2–ACT 18:3; 2CO 2:12–2CO 2:13; 1CO 2:1–1CO 2:5; ACT 9:23–ACT 9:25; GAL 2:15–GAL 2:21; ACT 16:1–ACT 16:3; PHP 2:5–PHP 2:8; ACT 15:23–ACT 15:29; ACT 20:1–ACT 20:3; ACT 21:1–ACT 21:2; ACT 22:2–ACT 22:3; PHP 3:5–PHP 3:6; ACT 22:25–ACT 22:29; ACT 5:33–ACT 5:40; ROM 7:1–ROM 7:25; ACT 6:11–ACT 6:15; ACT 7:1–ACT 7:53; ACT 13:16–ACT 13:41; ACT 9:1–ACT 9:2; ACT 22:1–ACT 22:21; ACT 26:1–ACT 26:23; ACT 26:13–ACT 26:14; ACT 26:14–ACT 26:18; ACT 9:10–ACT 9:22; ACT 9:20–ACT 9:22; GAL 1:17–GAL 1:18; ACT 9:27–ACT 9:28; 1CO 11:23–1CO 11:25; ACT 9:29–ACT 9:30; 2CO 11:24–2CO 11:26; 2CO 12:1–2CO 12:9; ACT 26:17–ACT 26:18; ACT 8:26–ACT 8:29; ACT 13:5–ACT 13:6; ACT 13:8–ACT 13:11; GAL 4:13–GAL 4:15; ACT 13:48–ACT 13:49; ACT 13:48–ACT 13:51; ACT 14:5–ACT 14:6; ACT 14:8–ACT 14:10; ACT 14:11–ACT 14:13; ACT 14:14–ACT 14:18; 2TI 3:10–2TI 3:11; ACT 14:21–ACT 14:23; ACT 14:25–ACT 14:27; ACT 15:30–ACT 15:35; GAL 2:12–GAL 2:13; ACT 15:37–ACT 15:39; ACT 16:4–ACT 16:5; ACT 16:8–ACT 16:9; ACT 16:12–ACT 16:15; ACT 16:16–ACT 16:24; ACT 16:25–ACT 16:34; ACT 16:35–ACT 16:39; ACT 17:5–ACT 17:7; ACT 17:10–ACT 17:12; ACT 17:13–ACT 17:15; ACT 18:9–ACT 18:10; 2TH 3:7–2TH 3:12; 1TH 4:15–1TH 4:18; 2TH 2:1–2TH 2:17; ACT 18:18–ACT 18:22; 1CO 3:3–1CO 3:9; ACT 18:19–ACT 18:20; ACT 19:8–ACT 19:9; ACT 19:11–ACT 19:17; ACT 19:18–ACT 19:19; 1CO 1:10–1CO 1:13; 2CO 7:5–2CO 7:7; 2CO 7:8–2CO 7:16; ROM 1:10–ROM 1:15; ROM 15:25–ROM 15:26; ROM 15:23–ROM 15:24; ACT 20:22–ACT 20:24; ACT 21:10–ACT 21:15; ROM 15:30–ROM 15:32; ACT 20:13–ACT 20:16; ACT 20:17–ACT 20:38; ACT 21:15–ACT 21:17; ACT 21:18–ACT 21:20; ACT 21:21–ACT 21:24; ACT 21:27–ACT 21:29; ACT 21:30–ACT 21:36; ACT 21:37–ACT 21:38; ACT 21:39–ACT 21:40; ACT 22:1–ACT 22:24; ACT 22:25–ACT 22:30; ACT 23:1–ACT 23:9; ACT 23:10–ACT 23:11; ACT 23:12–ACT 23:15; ACT 25:23–ACT 26:32; ACT 25:9–ACT 25:12; ACT 27:23–ACT 27:26; ACT 28:13–ACT 28:16; ACT 28:17–ACT 28:28; ACT 2:1–ACT 2:13

