# Bible Dictionary (Tyndale)

## License Information

**Bible Dictionary (Tyndale)** is based on and adapted from: _Tyndale Open Bible Dictionary_, [Tyndale House Publishers](https://tyndaleopenresources.com/), 2023, which is licensed under a [CC BY-SA 4.0 license](https://creativecommons.org/licenses/by-sa/4.0/legalcode.en).

This markdown version is provided under the same license.



--------------------------------

## Bisop (id: 26198)

BISOP
=====

Ol wok manmeri insait long sios we wok bilong ol i stap insait long [1 Timoti 3:2–7](https://ref.ly/1Tim3:2-1Tim3:7) na [Taitus 1:6–9](https://ref.ly/Titus1:6-Titus1:9). Dispela hap tok we em i kam long ol Greek na long tok Inglis ol i save tok "bishop" na narapela em "episcopal" ol i kam long em, long dispela taim nau ol i save tok "elder," "overseer," "sheperd," o "guardian," na em i klostu wankain olsem "pastor". Ol i kolim Jisas olsem "“the Shepherd and Bishop of your souls” ([1 Pt 2:25](https://ref.ly/1Pet2:25),kjv).

Insait long NT, "bisop o wasman," na "elda o hetman" em ol i toktok long seim ofis, na dispela em yumi ken lukim taim aposel Pol i tokim Taitus long makim "ol hetman insait long olgeta taun" na bihain em i kolim ol dispela seim lain olsem ol "ol bisop o ol wasman" ([Taitus 1:5, 7](https://ref.ly/Titus1:5,Titus1:7)). Taim em i bin stap long Miletus, Pol i singautim ol elda o hetman i kam long ol sios long Efesus na em i kolim ol olsem ol "ovasia o wasman" o "gadien" ([Aposel 20:17, 28](https://ref.ly/Acts20:17,Acts20:28)). Insait long leta bilong em i go long Filipai, Pol i bin raitim pas i go long ol "wasman na wokman bilong sios" ([Filipai 1:1](https://ref.ly/Phil1:1)). I bin gat planti wasman long Filipai, na long Efesus tu, na dispela i soim olsem 'episcopal' ofis i no bin divelop yet na kamap olsem: wanpela singel wasman o bisop we i lukautim wanpela sios o moa long wanpela sios.

Ol wasman o bisop i bin gat posisen bilong pawa, tasol ol wok bilong ofis bilong ol em NT i no bin tokaut klia long ol. Wanpela wok bilong ol em long stretim ol paul tingting ([Taitus 1:9](https://ref.ly/Titus1:9)) na long tisim na tokaut klia long ol Tok bilong God ([1 Timoti 3:2](https://ref.ly/1Tim3:2)). Na tu, i gat sampela evidens we i soim olsem wanpela nambawan wari em i bin long sait bilong mani na lukautim ol turangu, na wok bilong lukautim ol lotumanmeri bilong sios tu. Dispela ol list bilong ol kwalifikeen insait long ol leta bilong Pol i go long Timoti na Taitus i soim olsem wasman o bispo em i wanpela lida insait long ol lotumanmeri na em i wanpela man we i makim ol Kristen bilipmanmeri insait long graun. *Lukim* Elder;Pastor;Presbyter.

* **Associated Passages:** ACT 20:17; ACT 20:28; PHP 1:1; 1TI 3:2; TIT 1:5; TIT 1:7; TIT 1:9; 1PE 2:25; 1TI 3:2–1TI 3:7; TIT 1:6–TIT 1:9
* **Associated Articles:** Lida (ID: `26204@TyndaleBibleDictionary`)

