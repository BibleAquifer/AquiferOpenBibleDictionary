# Bible Dictionary (Tyndale)

## License Information

**Bible Dictionary (Tyndale)** is based on and adapted from: _Tyndale Open Bible Dictionary_, [Tyndale House Publishers](https://tyndaleopenresources.com/), 2023, which is licensed under a [CC BY-SA 4.0 license](https://creativecommons.org/licenses/by-sa/4.0/legalcode.en).

This markdown version is provided under the same license.



--------------------------------

## Krais (id: 26200)

KRAIS
=====

Taitel we ol lain i raitim NT i givim long Jisas. Dispela taitel i makim wok bilong Jisas olsem Man Bilong Kisim Bek Ol Manmeri na poin i go long ol pawa em i gat long spirit. Dispela pawa long spirit bilong kisim bek ol manmeri bilong em. Dispela wod i kam long tok Grik Kristos*,* we ol i trensletim long tok Hibru Mesaia ([Jon 1:41](https://ref.ly/John1:41)). Tupela wod wantaim i kam long veb we i min olsem "long makim wantaim holi oil"; olsem na, taim ol i yusim ol dispela wod olsem taitel, ol i min "Dispela Man We God I Makim." Taim ol i yusim dispela wod long Jisas, ol i tokaut long bilip bilong ol olsem God i makim em long i gat dispela taitel na mekim dispela wok.

Insait long NT dispela taitel em ol i yusim wantaim nem bilong Jisas, kain olsem "Jisas Krais" ([Matyu 1:1](https://ref.ly/Matt1:1);[Mak 1:1](https://ref.ly/Mark1:1);[Rom 1:4](https://ref.ly/Rom1:4)), "Krais Jisas"niv[Rom 1:1](https://ref.ly/Rom1:1); [1 Korin 1:1](https://ref.ly/1Cor1:1)), wantaim wod "dispela" [Rom 7:4](https://ref.ly/Rom7:4)), o wantaim narapela taitel "Bikpela" ([Rom 16:18](https://ref.ly/Rom16:18)). Na tu ol i save yusim dispela wod em yet olsem wanpela narapela nem o taitel bilong Jisas ([Jon 20:31](https://ref.ly/John20:31); [Rom 15:3](https://ref.ly/Rom15:3); [Hibru 3:6](https://ref.ly/Heb3:6); [5:5](https://ref.ly/Heb5:5); [1 Pita 1:11, 19](https://ref.ly/1Pet1:11,1Pet1:19)).

Gospel i soim Jisas olsem em i bin daunim em yet na kisim dispela taitel na wok bilong Mesaia. Taim Jon i baptaisim Jisas, dispela em i olsem God i makim em long wok insait long dispela ofis we i gat tripela wok, wok bilong profet, pris, na king. Taim Jon (dispela nupela Elaija) i baptaisim Jisas [Matyu 11:14](https://ref.ly/Matt11:14)), Holi Spirit i kam antap long Jisas na dispela i soim olsem God i tokim em long statim wok ministri bilong em ([Matyu 3:16–4:17](https://ref.ly/Matt3:16-Matt4:17)). Jon em yet i tok olsem em i no dispela man we God i makim, tasol Jon i mekim sampela toktok we i soim olsem Jisas em i Krais ([Jon 1:20](https://ref.ly/John1:20);[Luk 3:14–17](https://ref.ly/Luke3:14-Luke3:17)). Ol nambawan disaipel bilong Jisas i bin bihainim em bikos ol i bin save olsem em i Mesaia ([Jon 1:41](https://ref.ly/John1:41)). Ol dimon i bin luksave long em olsem "dispela Gutpela na Stretpela Man \[we God i makim] bilong God" ([Mak 1:24](https://ref.ly/Mark1:24); cf. [Matyu 8:29](https://ref.ly/Matt8:29)). Ol bikpela lain manmeri i bin bihainim em olsem Profet, dispela nupela Moses ([Jon 6:14, 32](https://ref.ly/John6:14,John6:32)), tasol ol i lusim em taim ol luksave olsem kingdom bilong em i wanpela kingdom bilong spirit na i no bilong politiks long graun (v [66](https://ref.ly/John6:66)). Ol Twelvpela i sanap strong, na i tok "Mipela i bilip. . . yu dispela Gutpela na Stretpela Man bilong God" ([Jon 6:69](https://ref.ly/John6:69), niv). Dispela bilip we ol disaipel i gat long en na Pita i bin tokaut long en taim em i tok "Yu Krais, Pikinini bilong God i stap laip oltaim" [Matyu 16:16](https://ref.ly/Matt16:16), niv). Wanpela nambawan samting we i mekim ol lain i tok olsem Jisas i brukim lo em olsem em i bin tok olsem em i Krais ([Matyu 26:63–64, 68](https://ref.ly/Matt26:63-Matt26:64,Matt26:68); [27:11, 17, 22, 37](https://ref.ly/Matt27:11,Matt27:17,Matt27:22,Matt27:37)).

Wanpela impoten samting insait long ol namba wan taim ol Kristen i bin autim tok em olsem Jisas em i dispela Krais ([Aposel 2:36](https://ref.ly/Acts2:36); [3:18–20](https://ref.ly/Acts3:18-Acts3:20); [9:22](https://ref.ly/Acts9:22); [28:23, 31](https://ref.ly/Acts28:23,Acts28:31)). Dispela em i bin namba wan taim tru ([Matyu 16:16](https://ref.ly/Matt16:16)) na planti bilong ol bikpela pas we i tokaut long bilip bilong ol Kristen ([1 Cor 1:23](https://ref.ly/1Cor1:23); [1 Jon 5:1](https://ref.ly/1John5:1)), i strongim dispela bilip olsem Jisas em i inap tru long mekim wok bilong profet, pris na king we God i makim na em i olsem wokman bilong God long helpim ol manmeri bilong God ([Luk 7:16](https://ref.ly/Luke7:16); [1 Korin 15:25](https://ref.ly/1Cor15:25); [Hibru 7:22–28](https://ref.ly/Heb7:22-Heb7:28); [Kamapim Tok Hait 19:16](https://ref.ly/Rev19:16)).

*Lukim tu* Jisas Krais, Laip na Tok Skul bilong;Mesaia.

* **Associated Passages:** MAT 1:1; MAT 8:29; MAT 11:14; MAT 16:16; MAT 26:68; MAT 27:11; MAT 27:17; MAT 27:22; MAT 27:37; MRK 1:1; MRK 1:24; LUK 7:16; JHN 1:20; JHN 1:41; JHN 6:14; JHN 6:32; JHN 6:66; JHN 6:69; JHN 20:31; ACT 2:36; ACT 9:22; ACT 28:23; ACT 28:31; ROM 1:1; ROM 1:4; ROM 7:4; ROM 15:3; ROM 16:18; 1CO 1:1; 1CO 1:23; 1CO 15:25; HEB 3:6; HEB 5:5; 1PE 1:11; 1PE 1:19; 1JN 5:1; REV 19:16; MAT 3:16–MAT 4:17; LUK 3:14–LUK 3:17; MAT 26:63–MAT 26:64; ACT 3:18–ACT 3:20; HEB 7:22–HEB 7:28

