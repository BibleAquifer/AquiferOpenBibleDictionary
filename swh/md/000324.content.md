# Bible Dictionary (Tyndale)

## License Information

**Bible Dictionary (Tyndale)** is based on and adapted from: _Tyndale Open Bible Dictionary_, [Tyndale House Publishers](https://tyndaleopenresources.com/), 2023, which is licensed under a [CC BY-SA 4.0 license](https://creativecommons.org/licenses/by-sa/4.0/legalcode.en).

This markdown version is provided under the same license.



--------------------------------

## Rangi (id: 468176)

RANGI
=====

Agano la Kale(AK) na Agano Jipya(AJ) hazina neno halisi kwa "rangi," ingawa neno hilo linaonekana mara kadhaa katika Biblia zetu za Kiswahili. Maneno yaliyotafsiriwa kama "rangi" yana maana tofauti kabisa katika lugha za asili.

Neno linalotafsiriwa mara nyingi kama “rangi” katika King James Version (KJV) linamaanisha “jicho” na linapendekeza “mwonekano” ([Law 13:55](https://ref.ly/Lev13:55); [Hes 11:7](https://ref.ly/Num11:7); [Meth 23:31](https://ref.ly/Prov23:31); [Ezek 1:4, 7, 16, 22, 27](https://ref.ly/Ezek1:4,Ezek1:7,Ezek1:16,Ezek1:22,Ezek1:27); [8:2](https://ref.ly/Ezek8:2); [10:9](https://ref.ly/Ezek10:9); [Dan 10:6](https://ref.ly/Dan10:6)). Ni [Mambo ya Walawi 13:55](https://ref.ly/Lev13:55) pekee inayoshikilia tafsiri ya “rangi” katika Toleo la Kurekebishwa la Kiwango RSV katika Kingereza. Maneno mengine yanayotafsiriwa kama “rangi” katika RSV yanahusu mwonekano wa uso ([Dan 5:6–10](https://ref.ly/Dan5:6-Dan5:10); [7:28](https://ref.ly/Dan7:28)), vitambaa vya rangi mbalimbali ([Meth 7:16](https://ref.ly/Prov7:16); [Ezek 17:3](https://ref.ly/Ezek17:3); [27:24](https://ref.ly/Ezek27:24)), mawe ([1 Mambo 29:2](https://ref.ly/1Chr29:2)), na vifua vya vita ([Ufunuo 9:17](https://ref.ly/Rev9:17)). “Kanzu ya rangi nyingi” ya Yosefu ([Mwan 37:3](https://ref.ly/Gen37:3), KJV) na “vazi la rangi mbalimbali” la Tamari ([2 Sam 13:18–19](https://ref.ly/2Sam13:18-2Sam13:19), KJV) vilikuwa ama kanzu za mikono mirefu au kanzu zilizopambwa vizuri ambazo zilikuwa alama ya hadhi ya kupendelewa.

Kwenye AJ, neno linalomaanisha "udanganyifu" limetumika kwa kizamani katika [Matendo 27:30](https://ref.ly/Acts27:30) na lilitafsiriwa kama "rangi" na watafsiri wa KJV. Pia waliongeza neno "rangi" kwenye [Ufunuo 17:4](https://ref.ly/Rev17:4), dhahiri ili kufafanua maana yake.

Ingawa rangi nyingi zinatajwa katika Biblia, rangi hazijasisitizwa sana. Rangi za asili hazitajwi mara nyingi katika maelezo. Rangi zinazotokea mara kwa mara na ambazo zinatofautishwa kwa uangalifu zaidi ni rangi zilizotengenezwa, hasa rangi za kudumu.

Rangi Zilizotajwa Katika Biblia
-------------------------------

Kutokana na jinsi Waebrania walivyotambua rangi tofauti na sisi katika utamaduni wa Magharibi, wakati mwingine ni vigumu kutafsiri kwa usahihi maneno mbalimbali ya Kiebrania yanayoashiria rangi. Hivyo basi, mara nyingi kuna tofauti kubwa katika tafsiri za maneno hayo katika Biblia za Kiswahili. Ili kutoa msingi wa kulinganisha, makala hii itafuata RSB isipokuwa inapobainishwa vinginevyo.

Rangi zinazotajwa mara nyingi katika AK na AJ ni zifuatazo:

“Nyeusi” ni tafsiri ya maneno matano katika AK na moja katika AJ, ikielezea viwango tofauti vya giza. Maneno hayo yanaelezea rangi ya wanakondoo ([Mwan 30:32–33, 35, 40](https://ref.ly/Gen30:32-Gen30:33,Gen30:35,Gen30:40)), nywele ([Law 13:31, 37](https://ref.ly/Lev13:31,Lev13:37); [Wimbo 5:11](https://ref.ly/Song5:11); [Math 5:36](https://ref.ly/Matt5:36)), ngozi ([Ayub 30:30](https://ref.ly/Job30:30)), farasi ([Zek 6:2, 6](https://ref.ly/Zech6:2,Zech6:6); [Ufunuo 6:5](https://ref.ly/Rev6:5)), anga ([1 waf18:45](https://ref.ly/1Kgs18:45); [Is 50:3](https://ref.ly/Isa50:3); [Yer 4:28](https://ref.ly/Jer4:28)), siku ([Ayub 3:5](https://ref.ly/Job3:5); [Mika 3:6](https://ref.ly/Mic3:6)), jua lililofifia ([Ufunuo 6:12](https://ref.ly/Rev6:12)), na jeshi linalovamia ([Yoel 2:2](https://ref.ly/Joel2:2)). “Weusi” wa Ayubu ([Ayub 30:28](https://ref.ly/Job30:28)) umeeleweka kama ugonjwa au huzuni.

“Bluu” labda inahusu rangi ya bluu\-zambarau iliyopatikana kutoka kwa konokono wa Bahari ya Mediterania. Rangi maarufu, ilionekana kuwa ya ya thamani ndogo katika enzi za kale kuliko "zambarau ya kifalme." Rangi zote mbili zilikuwa zinatengenezwa huko Tiro, ambayo wakati mmoja ilikuwa na ukiritimba katika utengenezaji wa rangi ya bluu na zambarau ([2 Mambo 2:7, 14](https://ref.ly/2Chr2:7,2Chr2:14); [Ezek 27:24](https://ref.ly/Ezek27:24)). Meli za Tiro zilikuwa na mapazia ya bluu na zambarau ([Ezek 27:7](https://ref.ly/Ezek27:7)). Bluu ilitumiwa katika vitambaa vya maskani ([Kut 26:1](https://ref.ly/Exod26:1); [Hes 4:6–9](https://ref.ly/Num4:6-Num4:9)), mavazi ya makuhani ([Kut 28:5–6](https://ref.ly/Exod28:5-Exod28:6)), katika hekalu la Sulemani ([2 Mambo 2:7, 14](https://ref.ly/2Chr2:7,2Chr2:14)), na katika mahakama ya Kiajemi ([Esth 1:6](https://ref.ly/Esth1:6); [8:15](https://ref.ly/Esth8:15)). Bluu haikutajwa katika Agano Jipya.

“Crimson kwa kiingereza” ni tafsiri ya Kiswahili ya maneno matatu tofauti ya Kiebrania. Rangi hii nyekundu ya vivuli mbalimbali ilitokana na wadudu fulani. Neno hili linaelezea vitambaa fulani katika hekalu la Solomoni ([2 Mambo 2:7, 14](https://ref.ly/2Chr2:7,2Chr2:14); [3:14](https://ref.ly/2Chr3:14)) na lilitumiwa kwa njia ya mfano kuelezea dhambi ([Is 1:18](https://ref.ly/Isa1:18)). Neno lililotafsiriwa “nyekundu” kuelezea mavazi kutoka Bozra ([63:1](https://ref.ly/Isa63:1)) labda linamaanisha “rangi angavu” badala ya kivuli maalumu.

“Kijivu,” rangi inayopatikana tu katika AK, inatumika pekee kuelezea uzee—kama vile nywele za kijivu au kichwa cha kijivu ([Mwan 42:38](https://ref.ly/Gen42:38); [44:29–31](https://ref.ly/Gen44:29-Gen44:31); [Kumb 32:25](https://ref.ly/Deut32:25); [1 Sam 12:2](https://ref.ly/1Sam12:2); [1 waf 2:6, 9](https://ref.ly/1Kgs2:6,1Kgs2:9); [Ayub 15:10](https://ref.ly/Job15:10); [Zab 71:18](https://ref.ly/Ps71:18); [Meth 20:29](https://ref.ly/Prov20:29); [Is 46:4](https://ref.ly/Isa46:4); [Hos 7:9](https://ref.ly/Hos7:9)). Neno tofauti linalotumiwa kuelezea farasi wa kijivu wenye madoadoa ([Zek 6:3](https://ref.ly/Zech6:3)) labda linamaanisha “wenye madoa” au “wenye madoadoa.”

“Kijani” hutafsiri maneno saba katika AK na mawili katika AJ. Maneno mengi yanahusu mimea na yanaelezea hali ya mimea kuwa safi au yenye unyevunyevu badala ya rangi yake. Yafuatayo yanaelezewa kama "kijani": mimea ([Mwan 1:30](https://ref.ly/Gen1:30)), miti ([1 waf 14:23](https://ref.ly/1Kgs14:23)), matawi ([Ayub 15:32](https://ref.ly/Job15:32)), malisho ([Zab 23:2](https://ref.ly/Ps23:2); [Yoel 2:22](https://ref.ly/Joel2:22)), mimea ya shambani ([Zab 37:2](https://ref.ly/Ps37:2)), miti ya mizeituni ([Zab 52:8](https://ref.ly/Ps52:8); [Yer 11:16](https://ref.ly/Jer11:16)), miiba ([Zab 58:9](https://ref.ly/Ps58:9)), majani ([Yer 17:8](https://ref.ly/Jer17:8)), nyasi ([Mark 6:39](https://ref.ly/Mark6:39); [Ufunuo 8:7](https://ref.ly/Rev8:7)), na mbao ([Luka 23:31](https://ref.ly/Luke23:31)). Mbali na mimea mbalimbali, bawa la njiwa ([Zab 68:13](https://ref.ly/Ps68:13)), kitanda ([Wim 1:16](https://ref.ly/Song1:16)), na mtu mwenye haki ([Zab 92:14](https://ref.ly/Ps92:14)) pia vinaelezewa kama "kijani." Ibada za kipagani zilifanyika chini ya "kila mti wa kijani" ([Kumb 12:2](https://ref.ly/Deut12:2); [2 waf 16:4](https://ref.ly/2Kgs16:4); [Is 57:5](https://ref.ly/Isa57:5); [Yer 2:20](https://ref.ly/Jer2:20); [Ezek 6:13](https://ref.ly/Ezek6:13)), ingawa neno hilo linaelezea ukuaji wa majani kuwa wa kifahari badala ya rangi yake.

Neno lingine, "kijani kibichi," limetokana na moja ya maneno ya AK kwa "kijani" na linahusiana na ugonjwa ([Law 13:49](https://ref.ly/Lev13:49)) na kuvu inayotokea kwenye kuta za nyumba ([14:37](https://ref.ly/Lev14:37)).

"Zambarau" ilikuwa rangi yenye thamani kubwa zaidi katika ulimwengu wa kale. Ikijumuisha vivuli vinavyotofautiana kutoka zambarau halisi hadi nyekundu, ilipatikana kutoka kwa konokono wa aina la Gastropoda. Watu wa kwanza kutumia rangi hiyo labda walikuwa Wafinisia wa kale, ambao jina lao linaweza kutoka kwa neno la Kigiriki linalomaanisha "nyekundu ya damu." Kwa vyovyote vile, Wafinisia walitawala sekta ya zambarau kwa miaka mingi. Baadhi ya vitambaa vilielezewa kuwa vya zambarau: vile vilivyotumika katika maskani ([Kut 25:4](https://ref.ly/Exod25:4); [26:1](https://ref.ly/Exod26:1)), katika mavazi ya makuhani ([28:5–8, 15, 33](https://ref.ly/Exod28:5-Exod28:8,Exod28:15,Exod28:33)), katika hekalu la Sulemani ([2 Mambo 2:7](https://ref.ly/2Chr2:7)), katika mapambo ya gari la Sulemani ([Wim 3:10](https://ref.ly/Song3:10)), na katika mapambo ya mahakama ya Uajemi ([Esth 1:6](https://ref.ly/Esth1:6)). Zambarau ilivaliwa kawaida na watu matajiri na wafalme ([Waam 8:26](https://ref.ly/Judg8:26); [Meth 31:22](https://ref.ly/Prov31:22); [Dan 5:7](https://ref.ly/Dan5:7)). Mordekai alizawadiwa vazi la zambarau ([Esth 8:15](https://ref.ly/Esth8:15)). Danieli alipewa vazi kama hilo ([Dan 5:29](https://ref.ly/Dan5:29)). Ilivaliwa na askari wa Ashuru ([Ezek 23:6](https://ref.ly/Ezek23:6)). Yeremia alielezea sanamu zilizovikwa mavazi ya bluu na zambarau ([Yer 10:9](https://ref.ly/Jer10:9)). Meli za Tiro zilikuwa na mapazia ya bluu na zambarau ([Ezek 27:7](https://ref.ly/Ezek27:7)), na rangi ya zambarau ilikuwa bidhaa ya biashara kati ya Tiro na watu wa Aramu (V [16](https://ref.ly/Ezek27:16)). Inatumiwa mara moja kuelezea rangi ya nywele ([Wim 7:5](https://ref.ly/Song7:5)).

Marejeleo ya rangi ya zambarau katika AJ ni machache kuliko katika AK lakini yanathibitisha umuhimu wa kiuchumi wa rangi hiyo. Mavazi ya zambarau yalionyesha utajiri ([Luka 16:19](https://ref.ly/Luke16:19)). Yesu alivikwa mavazi ya zambarau na askari wa Kirumi ([Mark 15:17, 20](https://ref.ly/Mark15:17,Mark15:20); [Yoh 19:2, 5](https://ref.ly/John19:2,John19:5); tazama [Math 27:28](https://ref.ly/Matt27:28), "nyekundu"). Vazi la zambarau na nyekundu la kahaba wa Babeli lilionyesha cheo cha kifalme ([Ufunuo 17:4](https://ref.ly/Rev17:4)). Lidia wa Thiatira alikuwa muuzaji wa vitambaa vya zambarau ([Matendo 16:14](https://ref.ly/Acts16:14)).

“Nyekundu” mara nyingi inahusu rangi ya asili ya vitu fulani vilivyotajwa katika Biblia: ngozi ([Mwan 25:25](https://ref.ly/Gen25:25)), mchuzi (V [30](https://ref.ly/Gen25:30)), jicho ([49:12](https://ref.ly/Gen49:12), ingawa neno lililotumiwa hapa linaweza kumaanisha “kung'aa” au “giza”), ng'ombe wa sadaka ([Hes 19:2](https://ref.ly/Num19:2)), maji ([2waf 3:22](https://ref.ly/2Kgs3:22)), uso wa mtu anayelia ([Ayub 16:16](https://ref.ly/Job16:16)), divai ([Met 23:31](https://ref.ly/Prov23:31)), macho ya mtu anayekunywa divai (v [29](https://ref.ly/Prov23:29)), mavazi ([Is 63:2](https://ref.ly/Isa63:2)), ngao ([Nah 2:3](https://ref.ly/Nah2:3)), na farasi ([Zek 1:8](https://ref.ly/Zech1:8); [6:2](https://ref.ly/Zech6:2)). Inatumiwa kwa njia ya mfano kuelezea dhambi ([Is 1:18](https://ref.ly/Isa1:18)). Ugonjwa wa ukoma ([Law 13:49](https://ref.ly/Lev13:49)), doa kwenye ngozi (vv [19, 24, 42–43](https://ref.ly/Lev13:19,Lev13:24,Lev13:42-Lev13:43)), na kuvu kwenye ukuta wa nyumba ([14:37](https://ref.ly/Lev14:37)) vilikuwa na rangi nyekundu. Bahari ya Shamu inatajwa mara nyingi katika AK ([Kut 10:19](https://ref.ly/Exod10:19); [15:4](https://ref.ly/Exod15:4)), lakini maneno ya Kiebrania yaliyotafsiriwa hivyo kwa kweli yanamaanisha “Bahari ya Mianzi.” Hata hivyo, katika AJ neno la Kigiriki kwa kweli ni neno “nyekundu” ([Mdo 7:36](https://ref.ly/Acts7:36); [waeb 11:29](https://ref.ly/Heb11:29)). Katika AJ, nyekundu inatumiwa kuelezea rangi ya anga ([Math 16:2–3](https://ref.ly/Matt16:2-Matt16:3)), farasi ([Ufunuo 6:4](https://ref.ly/Rev6:4)), na joka ([12:3](https://ref.ly/Rev12:3)).

“Rangi ya damu,” rangi nyekundu angavu inayotokana na wadudu fulani, ilitumiwa kwa vitambaa na nyuzi na ilikuwa na thamani kubwa katika ulimwengu wa kale ([Ufunuo 18:12](https://ref.ly/Rev18:12)). Ni vigumu kutofautisha kati ya “rangi ya damu” na “rangi ya damu ya mzee” katika Biblia. Uzi wa rangi ya damu ulifungwa kwenye mkono wa Zera alipozaliwa ([Mwan 38:28, 30](https://ref.ly/Gen38:28,Gen38:30)). Neno hili linaelezea vitambaa fulani katika maskani ([Kut 25:4](https://ref.ly/Exod25:4); [26:1, 31, 36](https://ref.ly/Exod26:1,Exod26:31,Exod26:36); [27:16](https://ref.ly/Exod27:16)), mavazi ya makuhani ([28:5–8, 15, 33](https://ref.ly/Exod28:5-Exod28:8,Exod28:15,Exod28:33)), kamba ([Yosh 2:18, 21](https://ref.ly/Josh2:18,Josh2:21)), mavazi ([2 Sam 1:24](https://ref.ly/2Sam1:24); [Meth 31:21](https://ref.ly/Prov31:21); [Yer 4:30](https://ref.ly/Jer4:30)), midomo ([Wim 4:3](https://ref.ly/Song4:3)), na sare za askari ([Nah 2:3](https://ref.ly/Nah2:3)). Aina fulani ya nyenzo ya rangi ya damu ilitumika wakati wa kuthibitisha agano huko Sinai ([waeb 9:19](https://ref.ly/Heb9:19)), kwa utakaso wa mwenye ukoma ([Law 14:4–6](https://ref.ly/Lev14:4-Lev14:6)) na nyumba (vv [49–52](https://ref.ly/Lev14:49-Lev14:52)), kwa kufunika vitu kwenye meza ya mkate wa Uonyesho ([Hes 4:8](https://ref.ly/Num4:8)), na kwa ibada ya ng'ombe mwekundu ([19:6](https://ref.ly/Num19:6)). Mathayo alielezea vazi la Yesu wakati wa kesi yake kama rangi ya damu ([Math 27:28](https://ref.ly/Matt27:28)). Mwanamke wa [Ufunuo 17:3–4](https://ref.ly/Rev17:3-Rev17:4) alikuwa amevaa zambarau na rangi ya damu na ameketi juu ya mnyama wa rangi ya damu. Fahari inayohusishwa na Roma inaonyeshwa na maelezo ya mavazi ya zambarau na rangi ya damu ([Ufunuo 18:16](https://ref.ly/Rev18:16)). Rangi ya damu, kama rangi ya damu ya mzee na nyekundu, pia inatumika kwa mfano wa dhambi ([Is 1:18](https://ref.ly/Isa1:18)).

“Nyeupe” inatafsiri maneno kadhaa yanayopatikana katika Biblia. Kwa ujumla ni rangi ya vitu vya asili kama mbuzi ([Mwan 30:35](https://ref.ly/Gen30:35)), nywele ([Law 13:10](https://ref.ly/Lev13:10); [Math 5:36](https://ref.ly/Matt5:36); [Ufunuo 1:14](https://ref.ly/Rev1:14)), ugonjwa wa ngozi ([Kut 4:6](https://ref.ly/Exod4:6); [Law 13:4, 17](https://ref.ly/Lev13:4,Lev13:17)), mana ([Kut 16:31](https://ref.ly/Exod16:31)), theluji ([2 waf 5:27](https://ref.ly/2Kgs5:27)), maziwa na meno ([Mwan 49:12](https://ref.ly/Gen49:12)), farasi ([Zek 1:8](https://ref.ly/Zech1:8); [6:3](https://ref.ly/Zech6:3); [Ufunuo 6:2](https://ref.ly/Rev6:2); [19:11](https://ref.ly/Rev19:11)), punda ([Waam5:10](https://ref.ly/Judg5:10), KJV; RSV“mchanga”), sufu ([Ezek 27:18](https://ref.ly/Ezek27:18)), mawe maalumu ([Ufunuo 2:17](https://ref.ly/Rev2:17)), mwanga ([Math 17:2](https://ref.ly/Matt17:2)), mawingu ([Ufunuo 14:14](https://ref.ly/Rev14:14)), na mashamba yaliyo tayari kwa mavuno ([Yoh 4:35](https://ref.ly/John4:35)). Inatumiwa kuelezea rangi ya mapazia ([Esth 1:6](https://ref.ly/Esth1:6)), mavazi ([Esth 8:15](https://ref.ly/Esth8:15); [Mhub 9:8](https://ref.ly/Eccl9:8); [Dan 7:9](https://ref.ly/Dan7:9); [Mark 16:5](https://ref.ly/Mark16:5); [Ufunuo 3:5, 18](https://ref.ly/Rev3:5,Rev3:18); [4:4](https://ref.ly/Rev4:4)), mavazi ya malaika ([Yoh 20:12](https://ref.ly/John20:12); [Matendo 1:10](https://ref.ly/Acts1:10)), na kiti cha enzi ([Ufunuo 20:11](https://ref.ly/Rev20:11)). Inatumiwa kwa njia ya mfano kuelezea utakaso kutoka dhambi ([Zab 51:7](https://ref.ly/Ps51:7); [Isa 1:18](https://ref.ly/Isa1:18); [Dan 12:10](https://ref.ly/Dan12:10)) na mwonekano wa wakuu ([Maomb 4:7](https://ref.ly/Lam4:7)).

*Tazama pia* Nguo na Utengenezaji wa Nguo; Rangi, Kupaka Rangi, Mpakaji Rangi.

* **Associated Passages:** GEN 1:30; GEN 25:25; GEN 25:30; GEN 30:35; GEN 30:40; GEN 37:3; GEN 38:28; GEN 38:30; GEN 42:38; GEN 49:12; EXO 4:6; EXO 10:19; EXO 15:4; EXO 16:31; EXO 25:4; EXO 26:1; EXO 26:31; EXO 26:36; EXO 27:16; EXO 28:15; EXO 28:33; LEV 13:4; LEV 13:10; LEV 13:17; LEV 13:19; LEV 13:24; LEV 13:31; LEV 13:37; LEV 13:49; LEV 13:55; LEV 14:37; NUM 4:8; NUM 11:7; NUM 19:2; NUM 19:6; DEU 12:2; DEU 32:25; JOS 2:18; JOS 2:21; JDG 5:10; JDG 8:26; 1SA 12:2; 2SA 1:24; 1KI 2:6; 1KI 2:9; 1KI 14:23; 1KI 18:45; 2KI 3:22; 2KI 5:27; 2KI 16:4; 1CH 29:2; 2CH 2:7; 2CH 2:14; 2CH 3:14; EST 1:6; EST 8:15; JOB 3:5; JOB 15:10; JOB 15:32; JOB 16:16; JOB 30:28; JOB 30:30; PSA 23:2; PSA 37:2; PSA 51:7; PSA 52:8; PSA 58:9; PSA 68:13; PSA 71:18; PSA 92:14; PRO 7:16; PRO 20:29; PRO 23:29; PRO 23:31; PRO 31:21; PRO 31:22; ECC 9:8; SNG 1:16; SNG 3:10; SNG 4:3; SNG 5:11; SNG 7:5; ISA 1:18; ISA 46:4; ISA 50:3; ISA 57:5; ISA 63:1; ISA 63:2; JER 2:20; JER 4:28; JER 4:30; JER 10:9; JER 11:16; JER 17:8; LAM 4:7; EZK 1:4; EZK 1:7; EZK 1:16; EZK 1:22; EZK 1:27; EZK 6:13; EZK 8:2; EZK 10:9; EZK 17:3; EZK 23:6; EZK 27:7; EZK 27:16; EZK 27:18; EZK 27:24; DAN 5:7; DAN 5:29; DAN 7:9; DAN 7:28; DAN 10:6; DAN 12:10; HOS 7:9; JOL 2:2; JOL 2:22; MIC 3:6; NAM 2:3; ZEC 1:8; ZEC 6:2; ZEC 6:3; ZEC 6:6; MAT 5:36; MAT 17:2; MAT 27:28; MRK 6:39; MRK 15:17; MRK 15:20; MRK 16:5; LUK 16:19; LUK 23:31; JHN 4:35; JHN 19:2; JHN 19:5; JHN 20:12; ACT 1:10; ACT 7:36; ACT 16:14; ACT 27:30; HEB 9:19; HEB 11:29; REV 1:14; REV 2:17; REV 3:5; REV 3:18; REV 4:4; REV 6:2; REV 6:4; REV 6:5; REV 6:12; REV 8:7; REV 9:17; REV 12:3; REV 14:14; REV 17:4; REV 18:12; REV 18:16; REV 19:11; REV 20:11; EXO 28:5–EXO 28:6; DAN 5:6–DAN 5:10; 2SA 13:18–2SA 13:19; GEN 30:32–GEN 30:33; NUM 4:6–NUM 4:9; GEN 44:29–GEN 44:31; EXO 28:5–EXO 28:8; LEV 13:42–LEV 13:43; MAT 16:2–MAT 16:3; LEV 14:4–LEV 14:6; LEV 14:49–LEV 14:52; REV 17:3–REV 17:4

