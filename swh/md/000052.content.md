# Bible Dictionary (Tyndale)

## License Information

**Bible Dictionary (Tyndale)** is based on and adapted from: _Tyndale Open Bible Dictionary_, [Tyndale House Publishers](https://tyndaleopenresources.com/), 2023, which is licensed under a [CC BY-SA 4.0 license](https://creativecommons.org/licenses/by-sa/4.0/legalcode.en).

This markdown version is provided under the same license.



--------------------------------

## Damu, Mtiririko wa (id: 713684)

DAMU, Mtiririko wa
==================

1. Utokaji wa sehemu za sili, kama wakati wa hedhi. [Mambo ya Walawi 15](https://ref.ly/Lev15:1-Lev15:33) inajadili sheria ambazo Mungu alimpa Mose kuhusu utokaji wa sehemu za siri. Mwanamke mwenye damu ya hedhi alichukuliwa kuwa najisi kiibada wakati wa hedhi na kwa siku saba baada ya hedhi. Akiwa najisi, hangeweza kuabudu katika hema au hekalu, wala kwenda barabarani au sokoni. Yeyote aliyemgusa au kugusa vitu vyake pia alichukuliwa kuwa najisi ([Mambo ya Walawi 15:19](https://ref.ly/Lev15:19-Lev15:28)–[28](https://ref.ly/Lev15:19-Lev15:28)). Kujamiiana hakukuruhusiwa wakati mwanamke alikuwa najisi. Siku saba baada ya damu yake kukoma, mwanamke alitakiwa kutoa hua wawili au njiwa kwa kuhani kama sadaka za kutakasa wakati ambao alikuwa najisi ([Mambo ya Walawi 15:29](https://ref.ly/Lev15:29-Lev15:30)–[30](https://ref.ly/Lev15:29-Lev15:30)).

    Uponyaji wa Yesu kwa mwanamke aliyekuwa akitokwa na damu kwa miaka 12 umeandikwa katika injili tatu ([Mathayo 9:20–22](https://ref.ly/Matt9:20-Matt9:22); [Marko 5:25](https://ref.ly/Mark5:25-Mark5:34)–[34](https://ref.ly/Mark5:25-Mark5:34); [Luka 8:43](https://ref.ly/Luke8:43-Luke8:48)–[48](https://ref.ly/Luke8:43-Luke8:48)). Ikiwa alikuwa anatokwa na damu kupitia uke, kipindi chake kirefu cha uchafu (na kujitenga kwake na wengine) kilikuwa kigumu sana. Mbali na wasiwasi na usumbufu aliokuwa nao, hangeweza kupata mimba. Alikuwa “amevumilia mateso mengi chini ya uangalizi wa waganga wengi na alikuwa ametumia kila kitu alichokuwa nacho, lakini bila mafanikio” ([Marko 5:26](https://ref.ly/Mark5:26)). Hatimaye, alipuuzia sheria kuhusu uchafu na akapita katikati ya umati ili kumgusa Yesu. Alipomgusa, kutokwa kwake na damu kulikoma kabisa.

2. Kinyesi chenye damu. Baba ya Publio alipata aina fulani ya ugonjwa wa kuhara damu ([Matendo 28:8](https://ref.ly/Acts28:8)).

*Tazama pia* Dawa na Mazoezi ya Tiba; Kutokwa na Damu.

* **Associated Passages:** MRK 5:26; ACT 28:8; LEV 15:1–LEV 15:33; LEV 15:19–LEV 15:28; LEV 15:29–LEV 15:30; MAT 9:20–MAT 9:22; MRK 5:25–MRK 5:34; LUK 8:43–LUK 8:48
* **Associated Articles:** Kutokwa na damu  (ID: `713705@TyndaleBibleDictionary`); Dawa na Mazoezi ya Tiba (ID: `713721@TyndaleBibleDictionary`)

