[
  {
    "content_id": 724661,
    "reference_id": 3165,
    "title": "المعمودية",
    "media_type": "Text",
    "index_reference": "المعمودية",
    "language": "apd",
    "content": "<h1>المعمودية</h1><p>الكلمة دي معناها العام &quot;يغمس&quot; أو &quot;ينقع&quot;، لكن بتُستخدم لوصف طقوس دينية فيها تطهير رمزي. في العهد الجديد، المعمودية بقت الطقس البيُدخل الزول في جماعة المؤمنين بالمسيح. ومن الناحية اللاهوتية، المعمودية بتعني إنو الزول بموت مع المسيح وبيقوم معاه، يعني بداية حياة جديدة معاه.</p><p>نظرة سريعة</p><p>• معمودية يوحنا</p><p>• معمودية يسوع</p><p>• وصية يسوع بعد القيامة بالمعمودية</p><p>• المعمودية في الكنيسة الأولى</p><p>• الفكر اللاهوتي عن المعمودية في رسائل بولس وبطرس</p><h2>معمودية يوحنا</h2><p>يوحنا كان بيبشِّر بـ&quot;معمودية التوبة لمغفرة الخطايا&quot; (<span data-bnType=\"resourceReference\">لوقا ٣: ٣</span>). أصل الطقس البعملو يوحنا صعب نعرفو بالضبط. في ناس قالوا إنو المعمودية دي كانت شبه المعموديات اللي بيمارسوها جماعة قمران، وفي ناس تانيين قالوا إنو كانت شبه الطقوس البيمارسوها اليهود لما زول غير يهودي (أممي) يعتنق اليهودية. جماعة قمران كانوا شايفين نفسهم إنهم جماعة العهد في الأيام الأخيرة، فعشان كدا عاشوا في الصحراء بطريقة متقشفة، وكانوا بيغتسلوا يوميًا في طقوس طهارة دينية. لكن برضو كانوا بيعلِّموا إنو لازم التوبة الداخلية ترافق العمل الخارجي (١QS ٢:٣). الطقس دا كان عندو طبيعة شبه الأسرار المقدسة، لأنو بس العضو الكامل في الجماعة هو المسموح ليهو يمارسو، ودا بعد سنتين من التجربة (١QS ٥:٦). أما غير اليهود العايزين يدخلوا في الديانة اليهودية، فكان لازم يعملوا حاجات معينة: يدرسوا التوراة، يختتنوا، وياخدوا غُسْل طقسي عشان يطهّروا نفسهم من نجاسة خلفيتهم الأممية.</p><p>معمودية يوحنا كانت بتشبه بعض أنواع المعمودية، لكن برضو كانت مختلفة عنها في جوانب تانية. أصل المعمودية بتاعتو ممكن نلقاهو في طريقة الأنبياء زمان، لما حياتهم كانت بتجسِّد الرسالة الإلهية، يعني ما بس بيوصلوا الكلام من ربنا، لكن بيعيشوه قدام الناس. معمودية يوحنا كان عندها أبعاد لاهوتية مهمة: (١) كانت مرتبطة بتوبة حقيقية وجذرية، وما كانت بس موجهة للأمم (الناس الغير يهود)، لكن الغريب إنها كانت بتطلب التوبة من اليهود نفسهم، المعاصرين ليهو. (٢) كان عندها طابع أخروي (يعني متعلق بالنهاية)، لأنها كانت بتجهز الناس لمجيء المسيّا، واللي حيعمد بالروح القدس والنار (<span data-bnType=\"resourceReference\">متى ٣: ١١</span>). المعمودية دي كانت بتنظر لقدّام، ليوم الدينونة، اليوم اللي ربنا حيُفرِّق فيه بين الأبرار والأشرار (راجع <span data-bnType=\"resourceReference\">متى ٣: ١٢</span>). (٣) كانت بترمز للتطهير الأخلاقي، وبتجهز الناس عشان يدخلوا في الملكوت الجاي (<span data-bnType=\"resourceReference\">متى ٣: ٢</span>؛ <span data-bnType=\"resourceReference\">لوقا ٣: ٧–١٤</span>). مع إنو في تشابه بين معمودية يوحنا ومعمودية الكنيسة الأولى، ما بنقدر نقول إنهم نفس الحاجة بالضبط. الحقيقة إنو المعمودية اختفت تقريبًا من خدمة يسوع. في البداية، يسوع سمح لتلاميذه يعمدوا الناس (<span data-bnType=\"resourceReference\">يوحنا ٣: ٢٢</span>)، لكن بعد شوية، واضح إنو وقف المعمودية دي (<span data-bnType=\"resourceReference\">يوحنا ٤: ١–٣</span>)، ويمكن يكون وقفها للأسباب دي: (١) رسالة يوحنا كانت وظيفية، يعني خدمتو كانت بتؤدي غرض محدد، لكن رسالة يسوع كانت شخصية ووجودية، متعلقة بهويتو نفسو كابن الله. (٢) يوحنا كان بينتظر المستقبل، مستني الملكوت الجاي، لكن يسوع كان شايف إنو الملكوت وصل، وكان بيحتفل بيهو في الحاضر. معمودية يوحنا كانت مرحلة مؤقتة، لكن المعمودية المرتبطة بيسوع بقت فريضة في الكنيسة. عشان كدا، يسوع فرّق بين خدمتو وخدمة يوحنا..</p><h2>معمودية يسوع</h2><p>نالحدث دا طلع من تفاعل معقد بين دوافع إلهية ودوافع بشرية، وكان نابع من وعي يسوع بنفسو كمسيّا (شوف <span data-bnType=\"resourceReference\">مرقس ١: ٩–١١</span> والنصوص الشبيهة). بالنسبة ليوحنا، معمودية يسوع كانت زي ختم تأكيد إنو رسالتو وخدمتو كانت حقيقية وجاية من ربنا. وخدمة يسوع كانت مرتبطة بنداء يوحنا عن قرب مجيء الملكوت. أما بالنسبة ليسوع، فالمعمودية دي كانت زي مسحة إلهية، بتعلن بداية خدمتُه المسيانية. ودا بيظهر بوضوح في &quot;الصوت السماوي&quot; الاتقال في <span data-bnType=\"resourceReference\">مرقس ١: ١١</span> والنصوص التانية الشبيهة، والموضوع دا فيهو جانبين: (١) الصوت أشار <span data-bnType=\"resourceReference\">لمزمور ٢: ٧</span>، ودا بيأكد إنو يسوع هو ابن الله بطريقة فريدة وخاصة. (٢) وبرضو أشار <span data-bnType=\"resourceReference\">لإشعياء ٤٢: ١</span>، واعترف بيسوع إنو هو &quot;عبد يهوه&quot; المنتظر، العبد المسياني. (الموضوع دا حنشرحو بتوسع أكتر في المقالة الجاية تحت).</p><h2>وصية يسوع بعد القيامة بالمعمودية</h2><p>هنا بنلقى الأساس الحقيقي لممارسة الكنيسة للمعمودية (<span data-bnType=\"resourceReference\">متى ٢٨: ١٩</span>). زي ما ذُكر قبل كدا، التلاميذ وقفوا من ممارسة معمودية يوحنا، وعند النقطة دي بنشوف إنو المعمودية اتأسست من جديد كفريضة مبنية على موت المسيح وقيامته. ما بقت طقس بيتطلع للمستقبل، لكن بقت مرتبطة برسالة الإنجيل ذاتها، ومدعومة بالمسيح القام من بين الأموات وصعد ليبقى السيد على الكون كله. كمان، المعمودية بقت جزء أساسي من عملية التلمذة، ودا باين في استخدام كلمة &quot;عمدوهم&quot; بعد الفعل الرئيسي &quot;تلمذوا&quot;. وفي النهاية، بنلاحظ إنو الفعل دا (عمدوهم) بيدل على دخول المؤمن في &quot;اتحاد&quot; (بالمعنى الحرفي: &quot;باسم&quot;) مع الثالوث الأقدس.</p><h2>المعمودية في الكنيسة الأولى</h2><p>النص في <span data-bnType=\"resourceReference\">أعمال الرسل ٢: ٣٨</span> بيورينا إنو المعمودية كانت فريضة كنسية من البداية. ودا بيرجع بينا لأيام الكنيسة الأولى. في الكنيسة البدري، المعمودية كانت جزء مهم من عملية الخلاص (<span data-bnType=\"resourceReference\">أعمال الرسل ٢: ٣٨</span>، &quot;توبوا وليعتمد كل واحد منكم&quot;) وكانت بتتم من خلال الاعتراف والصلاة &quot;باسم يسوع المسيح&quot; (<span data-bnType=\"resourceReference\">أعمال الرسل ٢: ٣٨</span>؛ <span data-bnType=\"resourceReference\">٨: ١٦</span>؛ <span data-bnType=\"resourceReference\">١٠: ٤٨</span>؛ <span data-bnType=\"resourceReference\">١٩: ٥</span>). الغالب إنو كان في فترة فيها سؤال وجواب، الزول فيها بيعترف بإيمانو وبيكرس نفسو للمسيح. والنتيجة كانت إنو الزول بيتم قبولو في جماعة العهد الجديد، ودا كان بيدل على غفران الخطايا  (<span data-bnType=\"resourceReference\">أعمال الرسل ٢: ٣٨</span>؛ <span data-bnType=\"resourceReference\">٥: ٣١</span>؛<span data-bnType=\"resourceReference\">١٠:٤٣</span>؛ <span data-bnType=\"resourceReference\">١٣: ٣٨</span>؛ <span data-bnType=\"resourceReference\">٢٦: ١٨</span>) وكمان على قبول الروح القدس (<span data-bnType=\"resourceReference\">لوقا ٣: ١٦</span>؛ <span data-bnType=\"resourceReference\">أعمال الرسل ٢: ٣٨، ٤١</span>؛ <span data-bnType=\"resourceReference\">٩: ١٧</span>؛ <span data-bnType=\"resourceReference\">١٠: ٤٧، ٤٨</span>؛ <span data-bnType=\"resourceReference\">١١: ١٦، ١٧</span>؛ <span data-bnType=\"resourceReference\">١٩: ٥–٧</span>). <em>شوف كمان</em> <span data-bnType=\"resourceReference\" data-resourceId=\"3162\" data-resourceType=\"TyndaleBibleDictionary\">معمودية النار</span>؛ <span data-bnType=\"resourceReference\" data-resourceId=\"3163\" data-resourceType=\"TyndaleBibleDictionary\">معمودية يسوع</span>؛ <span data-bnType=\"resourceReference\" data-resourceId=\"3164\" data-resourceType=\"TyndaleBibleDictionary\">معمودية الروح القدس</span>.</p><h2>الفكر اللاهوتي عن المعمودية في رسائل بولس وبطرس</h2><p>الكلام الجوهري عند بولس عن المعمودية بنلقاه في <span data-bnType=\"resourceReference\">غلاطية ٣: ٢٧</span>: &quot;اعتمدتم بالمسيح.&quot; الطقس دا عندو طبيعة مسيحية (كريستولوجية) في أصلو، لأنو بيرمز للاتحاد مع المسيح. ودا واضح أكتر في <span data-bnType=\"resourceReference\">رومية ٦: ٣–٨</span>، البتساوي بين المعمودية والموت والقيامة (راجع <span data-bnType=\"resourceReference\">كولوسي ٢: ١٢، ١٣</span>). وبرضو المعمودية مرتبطة بالروح القدس؛ في <span data-bnType=\"resourceReference\">1 كورنثوس ١٢: ١٣</span>، بولس بيقول: &quot;بِرُوحٍ وَاحِدٍ أَيْضًا اعْتَمَدْنَا&quot; وكمان &quot;سُقِينَا رُوحًا وَاحِدًا.&quot; ناس كتار بيشوفوا المعمودية كأنها العلامة الظاهرة لـ &quot;الختم&quot; الداخلي بالروح القدس (<span data-bnType=\"resourceReference\">٢ كورنثوس ١: ٢١، ٢٢</span>؛ <span data-bnType=\"resourceReference\">أفسس ١: ١٣</span>؛ <span data-bnType=\"resourceReference\">٤: ٣٠</span>). الكلام دا بيودّينا للبعد الأخروي (المرتبط بالنهاية) في المعمودية. من خلال علاقتها بعمل المسيح الحالي وعمل الروح القدس، المعمودية بتظهر كرمز خارجي لتدفق الخلاص في زمن الاكتمال، لأنها الطقس الأولي البيدخل المؤمن في بركات العصر الجديد (<span data-bnType=\"resourceReference\">تيطس ٣: ٥</span>).</p><p>في كمان علاقة واضحة بين المعمودية ووعود العهد القديم. الرابط الأساسي بيكون مع العهد الإبراهيمي، خصوصًا مع الختان البيميّزو. في <span data-bnType=\"resourceReference\">كولوسي ٢: ١١، ١٢</span>، بولس جمع بين الختان في العهد القديم والمعمودية في العهد الجديد، وورّانا إنو الاتنين بيرمزوا لعمل المسيح الفدائي. لكن اليوم في نقاش داير: هل المعمودية بتقوم بنفس الدور البكان بيقوم بيهو الختان؟ يعني هل هي علامة قضائية واحتسابية زي الختان؟ مهما كانت التفسيرات اللاهوتية، ما بنقدر نجبر بولس يقول الكلام دا حرفيًا. في الحقيقة، بولس هنا بيستخدم صورة &quot;ختان القلب&quot;، وهي صورة موجودة في العهد القديم (<span data-bnType=\"resourceReference\">تثنية ١٠: ١٦</span>؛ <span data-bnType=\"resourceReference\">٣٠: ٦</span>؛ <span data-bnType=\"resourceReference\">إرميا ٤: ٤</span>؛ <span data-bnType=\"resourceReference\">رومية ٢: ٢٨، ٢٩</span>؛ <span data-bnType=\"resourceReference\">فيلبي ٣: ٣</span>). المؤمنين بعيشوا المعنى الحقيقي والفعلي للحاجة الختان كان بيرمز ليها زمان، ودا واقع روحي حقيقي وفعّال.</p><p>المعمودية كمان مرتبطة بعهد الله مع نوح، زي ما ورد في <span data-bnType=\"resourceReference\">١ بطرس ٣: ١٩–٢١</span>. لنجاة بتاعت نوح من خلال الموية هناك بتُعتبر صورة أو رمز لنتائج المعمودية. في نقاش داير حول معنى عبارة: &quot;الَّذِي مِثَالُهُ يُخَلِّصُنَا نَحْنُ الآنَ، أَيِ الْمَعْمُودِيَّةُ.&quot; وفهم المعنى دا بيرتبط بالشرح الجا بعدو، اللي هو: &quot;بَلْ سُؤَالُ ضَمِيرٍ صَالِحٍ عَنِ اللهِ.&quot; رغم إنو في نقاش أكبر بيدور حوالين النظرة &quot;الافتراضية&quot; (فرضية العهد) والمعمدانية، لكن هنا حنكتفي ونقول ببساطة إنو تفسير العبارة كـ &quot;طلبة من الله من ضمير صالح&quot; هو التفسير الأنسب. العبارة دي بتعكس صورة زول مؤمن، بيقدم طلبتو لله بقلب صادق. المعمودية هي ختم لعهد الخلاص، العهد الاتحقق مسبقًا بواسطة عمل المسيح، وبقرار إيمان فردي من الشخص.</p>",
    "associations": {
      "passage": [
        {
          "start_ref": "05010016",
          "start_ref_usfm": "DEU 10:16",
          "end_ref": "05010016",
          "end_ref_usfm": "DEU 10:16"
        },
        {
          "start_ref": "05030006",
          "start_ref_usfm": "DEU 30:6",
          "end_ref": "05030006",
          "end_ref_usfm": "DEU 30:6"
        },
        {
          "start_ref": "19002007",
          "start_ref_usfm": "PSA 2:7",
          "end_ref": "19002007",
          "end_ref_usfm": "PSA 2:7"
        },
        {
          "start_ref": "23042001",
          "start_ref_usfm": "ISA 42:1",
          "end_ref": "23042001",
          "end_ref_usfm": "ISA 42:1"
        },
        {
          "start_ref": "24004004",
          "start_ref_usfm": "JER 4:4",
          "end_ref": "24004004",
          "end_ref_usfm": "JER 4:4"
        },
        {
          "start_ref": "40003002",
          "start_ref_usfm": "MAT 3:2",
          "end_ref": "40003002",
          "end_ref_usfm": "MAT 3:2"
        },
        {
          "start_ref": "40003011",
          "start_ref_usfm": "MAT 3:11",
          "end_ref": "40003011",
          "end_ref_usfm": "MAT 3:11"
        },
        {
          "start_ref": "40003012",
          "start_ref_usfm": "MAT 3:12",
          "end_ref": "40003012",
          "end_ref_usfm": "MAT 3:12"
        },
        {
          "start_ref": "40028019",
          "start_ref_usfm": "MAT 28:19",
          "end_ref": "40028019",
          "end_ref_usfm": "MAT 28:19"
        },
        {
          "start_ref": "41001011",
          "start_ref_usfm": "MRK 1:11",
          "end_ref": "41001011",
          "end_ref_usfm": "MRK 1:11"
        },
        {
          "start_ref": "42003003",
          "start_ref_usfm": "LUK 3:3",
          "end_ref": "42003003",
          "end_ref_usfm": "LUK 3:3"
        },
        {
          "start_ref": "42003016",
          "start_ref_usfm": "LUK 3:16",
          "end_ref": "42003016",
          "end_ref_usfm": "LUK 3:16"
        },
        {
          "start_ref": "43003022",
          "start_ref_usfm": "JHN 3:22",
          "end_ref": "43003022",
          "end_ref_usfm": "JHN 3:22"
        },
        {
          "start_ref": "44002038",
          "start_ref_usfm": "ACT 2:38",
          "end_ref": "44002038",
          "end_ref_usfm": "ACT 2:38"
        },
        {
          "start_ref": "44002041",
          "start_ref_usfm": "ACT 2:41",
          "end_ref": "44002041",
          "end_ref_usfm": "ACT 2:41"
        },
        {
          "start_ref": "44005031",
          "start_ref_usfm": "ACT 5:31",
          "end_ref": "44005031",
          "end_ref_usfm": "ACT 5:31"
        },
        {
          "start_ref": "44008016",
          "start_ref_usfm": "ACT 8:16",
          "end_ref": "44008016",
          "end_ref_usfm": "ACT 8:16"
        },
        {
          "start_ref": "44009017",
          "start_ref_usfm": "ACT 9:17",
          "end_ref": "44009017",
          "end_ref_usfm": "ACT 9:17"
        },
        {
          "start_ref": "44010043",
          "start_ref_usfm": "ACT 10:43",
          "end_ref": "44010043",
          "end_ref_usfm": "ACT 10:43"
        },
        {
          "start_ref": "44010048",
          "start_ref_usfm": "ACT 10:48",
          "end_ref": "44010048",
          "end_ref_usfm": "ACT 10:48"
        },
        {
          "start_ref": "44013038",
          "start_ref_usfm": "ACT 13:38",
          "end_ref": "44013038",
          "end_ref_usfm": "ACT 13:38"
        },
        {
          "start_ref": "44019005",
          "start_ref_usfm": "ACT 19:5",
          "end_ref": "44019005",
          "end_ref_usfm": "ACT 19:5"
        },
        {
          "start_ref": "44026018",
          "start_ref_usfm": "ACT 26:18",
          "end_ref": "44026018",
          "end_ref_usfm": "ACT 26:18"
        },
        {
          "start_ref": "46012013",
          "start_ref_usfm": "1CO 12:13",
          "end_ref": "46012013",
          "end_ref_usfm": "1CO 12:13"
        },
        {
          "start_ref": "48003027",
          "start_ref_usfm": "GAL 3:27",
          "end_ref": "48003027",
          "end_ref_usfm": "GAL 3:27"
        },
        {
          "start_ref": "49001013",
          "start_ref_usfm": "EPH 1:13",
          "end_ref": "49001013",
          "end_ref_usfm": "EPH 1:13"
        },
        {
          "start_ref": "49004030",
          "start_ref_usfm": "EPH 4:30",
          "end_ref": "49004030",
          "end_ref_usfm": "EPH 4:30"
        },
        {
          "start_ref": "50003003",
          "start_ref_usfm": "PHP 3:3",
          "end_ref": "50003003",
          "end_ref_usfm": "PHP 3:3"
        },
        {
          "start_ref": "56003005",
          "start_ref_usfm": "TIT 3:5",
          "end_ref": "56003005",
          "end_ref_usfm": "TIT 3:5"
        },
        {
          "start_ref": "47001021",
          "start_ref_usfm": "2CO 1:21",
          "end_ref": "47001022",
          "end_ref_usfm": "2CO 1:22"
        },
        {
          "start_ref": "41001009",
          "start_ref_usfm": "MRK 1:9",
          "end_ref": "41001011",
          "end_ref_usfm": "MRK 1:11"
        },
        {
          "start_ref": "42003007",
          "start_ref_usfm": "LUK 3:7",
          "end_ref": "42003014",
          "end_ref_usfm": "LUK 3:14"
        },
        {
          "start_ref": "43004001",
          "start_ref_usfm": "JHN 4:1",
          "end_ref": "43004003",
          "end_ref_usfm": "JHN 4:3"
        },
        {
          "start_ref": "44010047",
          "start_ref_usfm": "ACT 10:47",
          "end_ref": "44010048",
          "end_ref_usfm": "ACT 10:48"
        },
        {
          "start_ref": "44011016",
          "start_ref_usfm": "ACT 11:16",
          "end_ref": "44011017",
          "end_ref_usfm": "ACT 11:17"
        },
        {
          "start_ref": "44019005",
          "start_ref_usfm": "ACT 19:5",
          "end_ref": "44019007",
          "end_ref_usfm": "ACT 19:7"
        },
        {
          "start_ref": "45006003",
          "start_ref_usfm": "ROM 6:3",
          "end_ref": "45006008",
          "end_ref_usfm": "ROM 6:8"
        },
        {
          "start_ref": "51002012",
          "start_ref_usfm": "COL 2:12",
          "end_ref": "51002013",
          "end_ref_usfm": "COL 2:13"
        },
        {
          "start_ref": "51002011",
          "start_ref_usfm": "COL 2:11",
          "end_ref": "51002012",
          "end_ref_usfm": "COL 2:12"
        },
        {
          "start_ref": "45002028",
          "start_ref_usfm": "ROM 2:28",
          "end_ref": "45002029",
          "end_ref_usfm": "ROM 2:29"
        },
        {
          "start_ref": "60003019",
          "start_ref_usfm": "1PE 3:19",
          "end_ref": "60003021",
          "end_ref_usfm": "1PE 3:21"
        }
      ],
      "resource": []
    }
  }
]